<p>&nbsp;</p>

<h1 style=\"margin-left:0px; margin-right:0px; text-align:center\"><strong><span style=\"font-size:medium\"><span style=\"font-family:Tahoma\">การบำบัด &#39;&#39;มะเร็งทรวงอก&#39;&#39; เเบบใหม่ ช่วยให้ผู้ป่วยรอดชีวิตสูงขึ้น</span></span></strong><br />
<br />
<strong><span style=\"font-size:medium\"><span style=\"font-family:Tahoma\"><img alt=\"\" src=\"http://www.siamca.com/UserFiles/Image/EA3EFCDA-3455-4BB0-8EAB-C2B56152E61E_cx0_cy6_cw0_w1023_r1_s.jpg\" style=\"border:0px; height:281px; margin:0px; padding:0px; width:500px\" /></span></span></strong></h1>

<p>&nbsp;</p>

<p style=\"margin-left:0px; margin-right:0px; text-align:start\"><span style=\"font-size:16px\"><strong>&nbsp; &nbsp;&nbsp; บรรดาเเพทย์ชี้ว่ามีปัจจัยหลักสองอย่างที่ช่วยให้ผู้ป่วยมะเร็งทรวงอกรอดชีวิต ปัจจัยดังกล่าวคือการตรวจพบมะเร็งเเต่เนิ่นๆ และการบำบัดแบบตรงเป้า</strong></span></p>

<p style=\"margin-left:0px; margin-right:0px; text-align:start\"><span style=\"font-size:16px\">&nbsp; &nbsp;&nbsp; ในปัจจุบัน เเพทย์ผ่าตัดต้องพึ่งการตรวจก้อนมะเร็งที่สามารถมองเห็นได้ด้วยตาเปล่า ก่อนที่จะนำตัวอย่างไปตรวจเพื่อยืนยันว่าเป็นมะเร็ง เเต่การพัฒนาอุปกรณ์ใหม่ๆ ที่อาจจะช่วยตรวจหาก้อนมะเร็งได้ตั้งเเต่ยังมีขนาดเล็กมากจนมองไม่เห็นด้วยตาเปล่า จะเป็นประโยชน์ เพราะวิธีนี้จะช่วยลดความจำเป็นในการผ่าตัดก้อนมะเร็งหลายครั้ง</span></p>

<p style=\"margin-left:0px; margin-right:0px; text-align:start\"><span style=\"font-size:16px\">&nbsp; &nbsp; &nbsp;ทีมนักวิจัยที่มหาวิทยาลัยเวสเติร์นออสเตรเลีย กำลังพัฒนาอุปกรณ์เอกซเรย์เเบบมือถือที่สามารถตรวจหาชิ้นส่วนเล็กๆ ของก้อนมะเร็งจากตัวอย่างเนื้อเยื่อหรือจากผู้ป่วยได้อย่างชัดเจน</span></p>

<p style=\"margin-left:0px; margin-right:0px; text-align:start\"><span style=\"font-size:16px\">&nbsp; &nbsp; คริสโตเบิ้ล ซอนเดอร์ส ศัลยแพทย์หญิงมะเร็งทรวงอก กล่าวว่า อุปกรณ์นี้จะช่วยแพทย์ตรวจพบมะเร็งได้ตั้งเเต่ยังมีขนาดเล็กจนมองด้วยตาเปล่าไม่เห็น ซึ่งการตรวจเเบบได้ผลทันทีนี้ไม่เคยเป็นไปได้มาก่อน จึงถือว่าเป็นความก้าวหน้าในการตรวจหามะเร็งที่น่าตื่นเต้นมาก</span></p>

<p style=\"margin-left:0px; margin-right:0px; text-align:start\"><span style=\"font-size:16px\">&nbsp; &nbsp; อุปกรณ์นี้ยังอยู่ระหว่างการพัฒนาในขั้นตอนของเครื่องต้นเเบบ แต่ทีมนักวิจัยในออสเตรเลียเปิดเผยว่า การทดลองในคนอาจจะเริ่มต้นได้ภายในสองปีข้างหน้า</span></p>

<p style=\"margin-left:0px; margin-right:0px; text-align:start\"><span style=\"font-size:16px\">&nbsp; &nbsp; ผู้เชี่ยวชาญชี้ว่าเมื่อค้นพบก้อนมะเร็งในทรวงอก ผู้ป่วยส่วนมากมักเข้ารับการฉายรังสี ข้อเสียของการบำบัดนี้อยู่ที่รังสีไปทำลายเนื้อเยื่อที่เเข็งเเรงในอวัยวะอื่นๆ ที่อยู่ใกล้เคียงกับก้อนมะเร็ง รวมทั้งหัวใจหากบำบัดมะเร็งในทรวงอกข้างซ้าย</span></p>

<p style=\"margin-left:0px; margin-right:0px; text-align:start\"><span style=\"font-size:16px\"><strong>&nbsp; &nbsp; แต่อุปกรณ์ฉายรังสีตัวใหม่ที่เรียกว่า Align RT ช่วยให้การฉายรังสีเป็นไปได้อย่างเเม่นยำและตรงเป้าหมาย เเม้ขณะที่ผู้ป่วยขยับตัวก็ตาม</strong></span></p>

<p style=\"margin-left:0px; margin-right:0px; text-align:start\"><span style=\"font-size:16px\">&nbsp; &nbsp; &nbsp;เครื่องฉายเหนือศีรษะฉายภาพเเสงสีเเดงมีลวดลายแบบต่าง ๆ ลงบนร่างกายผู้ป่วย ในขณะที่กล้องถ่ายภาพที่ติดบนเพดานจะสร้างภาพสามมิติของร่างกายผู้ป่วยและคอยปรับขนาดลำรังสี ขณะที่ผู้ป่วยหายใจเข้าออกเเละขยับตัว</span></p>

<p style=\"margin-left:0px; margin-right:0px; text-align:start\"><span style=\"font-size:16px\">&nbsp; &nbsp; ผู้ป่วยสามารถมองเห็นภาพสามมิติทางหน้าจอที่ปรากฏให้ดูเพื่อช่วยให้ควบคุมการหายใจเข้าออก เพื่อให้การขยับขึ้นลงของทรวงอกอยู่ในระยะที่ปลอดภัยของลำเเสงรังสีระหว่างการบำบัด</span></p>

<p style=\"margin-left:0px; margin-right:0px; text-align:start\"><span style=\"font-size:16px\">&nbsp; &nbsp;อาลิสัน ยัง ผู้รอดชีวิตจากมะเร็งทรวงอก กล่าวว่า คนไข้สามารถควบคุมการสูดลมหายใจเข้าออกให้อยู่ในระดับที่พอดีกับระยะที่กำหนด เพื่อช่วยให้ลำเเสงรังสีฉายไปตรงจุดที่พบก้อนมะเร็งอย่างตรงเป้าหมาย</span></p>

<p style=\"margin-left:0px; margin-right:0px; text-align:start\"><span style=\"font-size:16px\">&nbsp; &nbsp; เธอกล่าวว่า เทคโนโลยีที่นำมาใช้นี้ทำให้คนไข้มีบทบาทช่วยให้การบำบัดทำได้อย่างเเม่นยำและมีประสิทธิภาพ</span></p>

<p style=\"margin-left:0px; margin-right:0px; text-align:start\"><strong><span style=\"font-size:16px\">อุปกรณ์ฉายรังสี Align RT นี้มีใช้งานเเล้วในโรงพยาบาลมากกว่า 800 เเห่งทั่วโลก และได้รับการเสนอชื่อเข้าชิงรางวัล Royal Academy of Engineering&rsquo;s MacRobert อีกด้วย</span><br />
<br />
ที่มา : VOA Thai</strong><br />
<strong>ภาพ : Reuters</strong></p>
