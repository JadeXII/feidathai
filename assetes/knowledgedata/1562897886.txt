<p style=\"text-align:center\"><span style=\"font-size:16px\"><span style=\"font-family:Arial,Helvetica,sans-serif\"><img alt=\"\" src=\"/ckfinder/userfiles/images/560%20x%20292-01(57).jpg\" style=\"height:292px; width:560px\" /></span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp;<span style=\"color:#c0392b\"><strong> มูลนิธิวิจัยโรคมะเร็งแห่งสหราชอาณาจักร (Cancer Research UK) ระบุขณะนี้โรคอ้วนเป็นสาเหตุทำให้เกิดโรคมะเร็ง 4 ชนิดที่มักพบได้ทั่วไปมากกว่าการสูบบุหรี่แล้ว</strong></span></span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; มูลนิธินี้บอกว่า มีคนหลายล้านคนที่เสี่ยงเป็นมะเร็งเนื่องจากมีน้ำหนักตัวเกิน โดยคนเหล่านี้มีจำนวนมากกว่าคนสูบบุหรี่ถึงหนึ่งเท่า การมีน้ำหนักตัวเกินหรือเป็นโรคอ้วนทำให้เกิดมะเร็งราว 22,800 รายในแต่ละปี เมื่อเปรียบเทียบกับบุหรี่ที่เป็นสาเหตุใน 54,300 รายแต่มะเร็งที่เกิดจากโรคอ้วนมากกว่าได้แก่ :</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#2980b9\">มะเร็งลำไส้</span> : ในจำนวนการเกิดมะเร็ง 42,000 ราย การมีน้ำหนักตัวเกินหรือเป็นโรคอ้วนทำให้เกิดมะเร็งราว 4,800 ราย ในขณะที่ 2,900 ราย เกิดจากการสูบบุหรี่</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#2980b9\">มะเร็งไต</span> : จากทั้งหมด 12,900 ราย การมีน้ำหนักตัวเกินหรือเป็นโรคอ้วนทำให้เกิดมะเร็งราว 2,900 ราย ในขณะที่ 1,600 ราย เกิดจากการสูบบุหรี่</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#2980b9\">มะเร็งตับ</span> : จากทั้งหมด 5,900 ราย การมีน้ำหนักตัวเกินหรือเป็นโรคอ้วนทำให้เกิดมะเร็งราว 1,300 ราย ในขณะที่ 1,200 ราย เกิดจากการสูบบุหรี่</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#2980b9\">มะเร็งรังไข่</span> : จากทั้งหมด 7,500 ราย การมีน้ำหนักตัวเกินหรือเป็นโรคอ้วนทำให้เกิดมะเร็งราว 490 ราย ในขณะที่ 25 ราย เกิดจากการสูบบุหรี่</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; มูลนิธิวิจัยโรคมะเร็ง ระบุว่า การสูบบุหรี่ยังคงเป็นสาเหตุการเกิดมะเร็งที่สามารถป้องกันได้อันดับหนึ่งของสหราชอาณาจักร ในขณะที่โรคอ้วนเป็นสาเหตุอันดับสอง อย่างไรก็ตาม จำนวนคนสูบบุหรี่กำลังลดน้อยลง ขณะที่จำนวนคนเป็นโรคอ้วนกำลังเพิ่มขึ้น ซึ่งเป็นเรื่องที่ผู้เชี่ยวชาญด้านสุขภาพกังวล</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; คำเตือนของผู้เชี่ยวชาญมีขึ้นในช่วงเดียวกันที่นายบอริส จอห์นสัน ผู้สมัครชิงตำแหน่งหัวหน้าพรรคคอนเซอร์เวทีฟ ประกาศว่าจะไม่บังคับใช้ภาษีเครื่องดื่มผสมน้ำตาลจนกว่าจะมีการทบทวนใหม่ ราว 1 ใน 3 ของผู้ใหญ่ในสหราชอาณาจักรเป็นโรคอ้วน โดยผู้ใหญ่ 13.4 ล้านคนที่เป็นโรคอ้วน เป็นคนไม่สูบบุหรี่ ส่วนคน 6.3 ล้านคนที่สูบบุหรี่ไม่เป็นโรคอ้วน และมี 1.5 ล้านคนที่ทั้งสูบบุหรี่และอ้วนเกินไป</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; แม้ว่าจะเป็นที่แน่ชัดแล้วว่าโรคอ้วนเชื่อมโยงกับการเป็นมะเร็ง แต่ผู้เชี่ยวชาญก็ยังไม่เข้าใจกลไกทางชีววิทยาที่จะอธิบายความเชื่อมโยงของสองสิ่งนี้ เซลล์ไขมันเป็นตัวทำให้เกิดฮอร์โมนเพิ่มขึ้น และเป็นปัจจัยกระตุ้นให้เซลล์ในร่างกายแบ่งตัวบ่อยขึ้น ซึ่งเพิ่มโอกาสที่จะเกิดเซลล์มะเร็ง การอ้วนเกินหรือเป็นโรคอ้วนไม่ได้หมายความว่าคนคนนั้นจะเป็นมะเร็งแน่นอน แต่เป็นสิ่งที่เพิ่มความเสี่ยง และหากคนคนนั้นมีน้ำหนักเพิ่มขึ้นและมีน้ำหนักตัวเกินเป็นเวลานานก็จะยิ่งเสี่ยงเพิ่มขึ้นอีก</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; ข้อมูลของมูลนิธิวิจัยโรคมะเร็งแห่งสหราชอาณาจักร ชี้ว่ามะเร็งชนิดอื่น ๆ ที่มีความเชื่อมโยงกับโรคอ้วนได้แก่ มะเร็งเต้านม (สำหรับผู้หญิงในวัยหมดประจำเดือน), มะเร็งลำไส้, มะเร็งตับอ่อน, มะเร็งหลอดอาหาร, มะเร็งตับ, มะเร็งไต, มะเร็งกระเพาะอาหารส่วนบน, มะเร็งถุงน้ำดี, มะเร็งมดลูก, มะเร็งรังไข่, มะเร็งต่อมไทรอยด์, มะเร็งเม็ดเลือดขาว (Multiple Myeloma) และมะเร็งสมอง</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; ความเชื่อมโยงระหว่างโรคอ้วนและมะเร็งพบในผู้ใหญ่เท่านั้น แต่การมีน้ำหนักตัวที่พอดีก็สำคัญสำหรับเด็ก ๆ ด้วย ศ.ลินดา บอลด์ ผู้เชี่ยวชาญจากมูลนิธิฯ บอกว่า รัฐบาลควรมีมาตรการจัดการที่เหมาะสมกว่านี้ สมาคมการแพทย์แห่งสหราชอาณาจักร บอกว่ารัฐบาลอังกฤษจำกัดการโฆษณาอาหารและเครื่องดื่มที่ไม่ดีต่อสุขภาพอย่างไม่ทันท่วงที</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; &quot;ในขณะที่เรารู้ดีว่าการสูบบุหรี่มีความเสี่ยงต่อสุขภาพ แต่ความพยายามจัดการกับโรคอ้วนยังน้อยอยู่ ทั้งที่เป็นสาเหตุใหญ่ของการเกิดมะเร็งแล้ว&quot;</span></span></p>

<p>&nbsp;</p>

<p><span style=\"font-size:16px\"><span style=\"font-family:Arial,Helvetica,sans-serif\">ข้อมูลจาก BBC</span></span></p>
