<p style=\"text-align:center\"><span style=\"color:#339966; font-size:large\"><strong>พ่อ-แม่เป็นพาหะ เด็กป่วยมะเร็งเม็ดเลือดขาวเพิ่มขึ้น</strong></span></p>

<p style=\"text-align:center\"><strong><span style=\"color:#339966; font-size:large\"><img alt=\"\" src=\"/UserFiles/Image/26_20120227152733_.jpg\" style=\"height:223px; width:339px\" /></span></strong></p>

<p><span style=\"font-family:Arial; font-size:small\">&nbsp;&nbsp;&nbsp;<span style=\"font-family:Arial,Helvetica,sans-serif\"><span style=\"font-size:16px\">&nbsp;</span></span></span></p>

<p><span style=\"font-size:small\"><span style=\"font-size:16px\">&nbsp; &nbsp; &nbsp;มูลนิธิกุมาร โรงพยาบาลพระมงกุฏเกล้า เผยพบเด็กป่วยด้วยโรคมะเร็งเม็ดเลือดขาวชนิดเฉียบพลัน แนวโน้มเพิ่มขึ้นแต่ละปี โดยพบมากในเด็กอายุ 4-5 ปี ขณะที่โรคธาลัสซีเมีย ซึ่งเกิดจากพันธุกรรม เพราะจากอุบัติการณ์ของโรคพบพ่อแม่เป็นพาหะของโรคประมาณ 20 ล้านคน</span></span></p>

<p><br />
<span style=\"font-size:16px\">&nbsp;&nbsp;&nbsp;&nbsp; รองศาสตราจารย์ พ.อ.นพ.รชต ลำกูล ผู้ช่วยผู้อำนวยการกองกุมารเวชกรรม กุมารแพทย์โรคทางโลหิตวิทยาและมะเร็ง กล่าวระหว่างการเสวนา&quot;โรคเลือดและโรคมะเร็งในเด็ก การรักษาเพื่อการหายขาด&quot; ที่จัดโดยมูลนิธิกุมาร โรงพยาบาลพระมงกุฏเกล้าในพระอุปถัมภ์พระเจ้าหลานเธอ พระองค์เจ้าพัชรกิติยาภา ว่า แต่ละปีพบเด็กป่วยด้วยโรคเลือดและมะเร็งแนวโน้มเพิ่มขึ้น อย่างโรคธาลัสซีเมีย ขณะนี้พบผู้ป่วยสะสมทั้งหมด 600,000 คน ในจำนวนนี้เป็นเด็ก 2 ใน 3 ของจำนวนผู้ป่วยรวมทั้งหมด ซึ่งโรคโลหิตจาง เกิดจากการถ่ายทอดทางพันธุกรรม สาเหตุจากได้รับยีนธาลัสซีเมียจากพ่อแม่ ทำให้การสร้างฮีโมโกลบินในเม็ดเลือดแดงผิดปกติ เด็กจะมีอาการซีด เหลือง และในรายที่เป็นชนิดรุนแรง จะมีการเปลี่ยนแปลงของใบหน้า การเจริญเติบโตช้า รวมทั้ง มีตับโต ม้ามโตร่วมด้วย สิ่งที่น่าห่วง คือ ประชากร 60 ล้านคน พบพ่อและแม่ที่เป็นพาหะอยู่ประมาณ 20 ล้านคน</span></p>

<p><br />
<span style=\"font-size:16px\">&nbsp;&nbsp;&nbsp;&nbsp; ดังนั้น หากพ่อและแม่เป็นพาหะทั้งคู่ โอกาสเสี่ยงที่จะมีลูกป่วยด้วยโรคนี้สูง ร้อยละ 25 ขณะที่การรักษา ผู้ป่วยต้องเข้ารับการถ่ายเลือดทุกเดือน ส่วนแนวทางป้องกัน แนะว่าพ่อและแม่ควรตรวจเลือดก่อนตั้งครรภ์ เช่นเดียวกับโรคมะเร็งเม็ดเลือดขาวชนิดเฉียบพลัน พบเด็กป่วยโรคนี้มากถึงร้อยละ 30 หรือประมาณ 500 คนต่อปี พบในเด็กอายุ 4-5 ปี สาเหตุเกิดจากความผิดปกติที่ไขกระดูก ยิ่งหากเม็ดเลือดขาวต่ำ จะทำให้ติดเชื้อได้ และเกิดโรคแทรกซ้อนได้ง่ายขึ้น แต่โรคนี้สามารถรักษาให้หายขาดได้ด้วยการปลูกถ่ายไขกระดูก เป็นการให้ยาเคมีบำบัดขนาดสูง เพื่อทำลายไขกระดูก ซึ่งวิธีนี้หากได้รับการรักษาตามช่วงการรักษา ก็จะทำให้หายขาดจากโรคนี้ได้</span></p>

<p>&nbsp;</p>

<p><span style=\"font-size:16px\">Credit&nbsp; :&nbsp; http://news.thaipbs.or.th<br />
ประจำวันที่&nbsp; 24/10/2012</span></p>

<p><span style=\"font-size:16px\">&nbsp;</span></p>
