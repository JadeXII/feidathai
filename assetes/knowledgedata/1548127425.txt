<p style=\"text-align:center\"><img alt=\"\" src=\"/ckfinder/userfiles/images/%E0%B8%A7%E0%B8%8A_%E0%B9%80%E0%B8%9C%E0%B8%A2%E0%B8%84%E0%B8%A7%E0%B8%B1%E0%B8%99%E0%B8%98%E0%B8%B9%E0%B8%9B%E0%B8%A1%E0%B8%B5%E0%B8%AA%E0%B8%B2%E0%B8%A3%E0%B8%81%E0%B9%88%E0%B8%AD%E0%B8%A1%E0%B8%B0%E0%B9%80%E0%B8%A3%E0%B9%87%E0%B8%87%E0%B9%83%E0%B8%AB%E0%B9%89%E0%B8%A5%E0%B8%94%E0%B8%9E%E0%B8%A4%E0%B8%95%E0%B8%B4%E0%B8%81%E0%B8%A3%E0%B8%A3%E0%B8%A1%E0%B9%83%E0%B8%8A%E0%B9%89-01.jpg\" style=\"height:292px; width:560px\" /></p>

<p style=\"text-align:center\">&nbsp;</p>

<p><span style=\"font-size:18px\">ดร.ขวัญฤดี โชติชนาทวรวงศ์ ผอ.ศูนย์วิจัยยุทธศาสตร์สิ่งแวดล้อม สำนักงานคณะกรรมการวิจัยแห่งชาติ (วช.) เปิดเผยว่า วช.ร่วมกับคณะกรรมาธิการการทรัพยากรธรรมชาติฯ สภานิติบัญญัติแห่งชาติ จัดเสวนา <strong>&ldquo;ธูป...ทำบุญ...ผลต่อสุขภาพ... มะเร็ง???&rdquo;</strong> โดยจากงานวิจัย &ldquo;สารก่อมะเร็ง : ภัยเงียบที่มากับควันธูป&rdquo; ของ นพ.มนูญ ลีเชวงวงศ์ โรงพยาบาลวิชัยยุทธ และ ดร.พนิดา นวสัมฤทธิ์ สถาบันวิจัยจุฬาภรณ์ พบว่า <strong>ควันธูปมีสารก่อมะเร็ง 3 ชนิด ได้แก่ เบนซีน บิวทาไดอีน และเบนโซเอไพรีน</strong> เพราะธูปเป็นเครื่องหอมที่ทำจากขี้เลื่อย กาว น้ำมันหอมสกัดจากพืช ไม้หอม ใบไม้ เปลือกไม้ รากไม้ เมล็ดพืช เรซิน และสารเคมีที่ใช้ในอุตสาหกรรมน้ำหอมก็จะพอกอยู่บนก้านไม้ ธูปมีหลายรูปหลายขนาดตั้งแต่เล็กถึงใหญ่มากๆ เผาไหม้หมดในเวลา 20 นาที-3 วัน 3 คืน ซึ่งในประเทศไทย ในการบูชาพระพุทธ พระธรรม พระสงฆ์ บางคนต้องจุดธูปถึง 9 ดอก ทั้งนี้ มีการคาดการณ์ว่ามีคนจุดธูปทั่วโลกปีหนึ่งๆ เป็นหมื่นถึงแสนตัน และทุกๆ 1 ตันของธูปจะปล่อยก๊าซคาร์บอนไดออกไซด์ 325.1 กิโลกรัม และก๊าซมีเทน 7.2 กิโลกรัม หากปีหนึ่งมีคนจุดธูปเป็นหมื่นถึงแสนตัน จะมีก๊าซคาร์บอนไดออกไซด์และมีเทนออกมาจำนวนมหาศาล ไม่เพียงแต่จะเป็นอันตรายต่อสุขภาพคนเท่านั้น ยังมีผลต่อมลภาวะสิ่งแวดล้อม ทำให้เกิดภาวะเรือนกระจกในชั้นบรรยากาศอีกด้วย นอกจากนี้ ในกระบวนการผลิตธูปปัจจุบันยังมีการนำวัสดุบางประเภทมาใช้ในการผลิต เช่น เศษเฟอร์นิเจอร์เก่าๆ ซึ่งมีสารที่มีองค์ประกอบของสารเคมีที่เป็นอันตรายด้วย</span></p>

<p><span style=\"font-size:18px\">ผอ.ศูนย์วิจัยฯกล่าวต่อว่า ทั้งนี้ วช.จะนำไปสู่ข้อสรุปการจัดการใน 3 ประเด็นหลักคือ การใช้ธูปควรมีแนวทางดำเนินการในสังคมไทยอย่างไร การออกแบบธูปที่เหมาะสมและปลอดภัยต่อสุขภาพในการใช้งานและการลดพฤติกรรมการใช้ธูปในระยะยาว.</span></p>

<p>ที่มา <a href=\"https://www.thairath.co.th/content/1472438\">ไทยรัฐ</a></p>
