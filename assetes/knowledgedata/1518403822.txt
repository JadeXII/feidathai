<div style=\"text-align:center\"><strong><span style=\"font-size:medium\"><span style=\"font-family:Tahoma\">เตือนสารในหน่อไม้ฝรั่งทำให้มะเร็งเต้านมลุกลามยิ่งขึ้น<br />
<br />
<img alt=\"\" src=\"/UserFiles/Image/1_Asparagu_istock_edit.jpg\" style=\"height:290px; width:450px\" /></span></span></strong><br />
&nbsp;</div>

<p><span style=\"font-size:16px\">&nbsp; &nbsp; &nbsp;นักวิทยาศาสตร์พบหลักฐานเพิ่มเติมซึ่งยืนยันว่าสาร &quot;แอสพาราจีน&quot; (Asparagine ) ซึ่งมีอยู่ในหน่อไม้ฝรั่งและอาหารอีกหลายชนิด เป็นตัวการที่ช่วยให้เซลล์มะเร็งเต้านมแพร่กระจายและเจริญเติบโตลุกลามไปทั่วร่างกายได้มากยิ่งขึ้น</span></p>

<p><span style=\"font-size:16px\">ผลการค้นพบดังกล่าวซึ่งตีพิมพ์ในวารสารเนเจอร์ระบุว่า นักวิทยาศาสตร์จากสถาบันวิจัยมะเร็งแห่งสหราชอาณาจักร ซึ่งประจำอยู่ที่มหาวิทยาลัยเคมบริดจ์ ได้ทำการทดลองกับหนูที่ป่วยด้วยมะเร็งเต้านมชนิดรุนแรง ซึ่งปกติแล้วจะต้องตายภายในเวลาเพียง 2-3 สัปดาห์ หลังเซลล์มะเร็งแพร่กระจายไปทั่วร่าง</span></p>

<p><span style=\"font-size:16px\">แต่ผลการวิจัยพบว่า หนูทดลองดังกล่าวกลับยังมีชีวิตอยู่รอดได้ หลังได้รับอาหารชนิดพิเศษที่มีสารแอสพาราจีนต่ำ หรือได้รับยาที่ป้องกันการดูดซึมสารแอสพาราจีนในร่างกาย โดยเซลล์มะเร็งเต้านมชะลอการแพร่กระจายตัวลงในทันที</span></p>

<p><span style=\"font-size:16px\">ศาสตราจารย์เกรก แฮนนอน ผู้นำคณะวิจัยบอกว่า &quot;ปรากฏการณ์ที่เซลล์มะเร็งเต้านมไม่สามารถแพร่กระจายตัวได้นี้ ถือว่าหาพบได้ยากมาก และช่วยยืนยันว่ามะเร็งบางชนิดจะเสพติดสารบางอย่างในอาหารที่เรากินเข้าไป เพราะมีความสำคัญในการทำให้มันแพร่กระจายตัวได้&quot;</span></p>

<p><span style=\"font-size:16px\">&nbsp; &nbsp; &nbsp;โดยทั่วไปแล้ว มะเร็งที่เป็นเนื้อร้ายในขั้นต้นจะไม่สามารถทำให้ผู้ป่วยเสียชีวิตได้ แต่มะเร็งในระยะลุกลามนั้นจะเป็นอันตรายถึงชีวิต โดยในขั้นตอนนี้เซลล์มะเร็งจะต้องเปลี่ยนแปลงตัวเองอย่างมากเพื่อแตกตัวออกจากเนื้อร้ายก้อนหลัก รวมทั้งต้องดำรงชีวิตอยู่ให้ได้ในกระแสเลือดและเจริญขึ้นต่อไปในที่แห่งใหม่ ซึ่งกระบวนการเหล่านี้หากขาดสารอย่างแอสพาราจีนเสียแล้วจะเกิดขึ้นได้ยากมาก</span></p>

<p><span style=\"font-size:16px\">เครื่องดื่มพิเศษที่ปราศจากแอสพาราจีน เพื่อใช้รักษาผู้ป่วยมะเร็งเต้านม หรืออาจนำไปสู่การพัฒนายายับยั้งไม่ให้เซลล์มะเร็งดูดซึมสารแอสพาราจีนได้ คล้ายกับยา L-asparaginase ที่ใช้กับผู้ป่วยมะเร็งต่อมน้ำเหลืองและมะเร็งเม็ดเลือดขาวอยู่แล้วในปัจจุบัน</span></p>

<p><span style=\"font-size:16px\">ทั้งนี้ สารแอสพาราจีนเป็นกรดอะมิโนชนิดหนึ่งซึ่งเป็นส่วนประกอบของโปรตีน สามารถพบได้ในอาหารหลายชนิดนอกเหนือจากหน่อไม้ฝรั่ง เช่น ไข่ ผลิตภัณฑ์นม เนื้อวัว เนื้อสัตว์ปีก อาหารทะเล มันฝรั่ง ถั่ว ผลิตภัณฑ์ถั่วเหลือง และเมล็ดพืชหลายชนิด จึงเป็นการยากที่จะหลีกเลี่ยงไม่รับประทานอาหารที่มีสารแอสพาราจีนอยู่ไปอย่างสิ้นเชิง ทั้งไม่มีความจำเป็นที่คนทั่วไปซึ่งมีสุขภาพแข็งแรงจะต้องหลีกเลี่ยงสารอาหารนี้ เพราะส่งผลในทางลบกับผู้ป่วยมะเร็งเต้านมเท่านั้น</span></p>

<p><span style=\"font-size:16px\">&nbsp; &nbsp; &nbsp;ผู้เชี่ยวชาญเตือนว่า ผลการค้นพบในครั้งนี้ยังคงต้องมีการทดสอบซ้ำเพื่อยืนยันอีกครั้ง และไม่แนะนำให้ผู้ป่วยมะเร็งเต้านมงดอาหารที่มีสารแอสพาราจีนเอง โดยไม่ปรึกษาแพทย์เสียก่อน</span></p>

<p>&nbsp;</p>

<p><span style=\"font-size:16px\">ที่มา : BBC thai</span></p>
