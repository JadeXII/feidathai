<p><font color=\"#0099cc\" size=\"2\" face=\"Arial\"><strong>การดูแลผู้ป่วยมะเร็งเมื่อฝังแร่</strong></font></p>
<br />
<p align=\"center\"><img alt=\"\" width=\"300\" height=\"225\" src=\"/UserFiles/Image/doctor-1.jpg\" /></p>
<br />
<p><font size=\"2\" face=\"Arial\">&nbsp;&nbsp;&nbsp;&nbsp;&nbsp;&nbsp;&nbsp; การฝังแร่เพื่อ<strong>รักษามะเร็ง</strong> (Brachytherapy) สามารถรักษา<strong>มะเร็ง</strong>ได้หลายชนิด อาทิ <strong>มะเร็งปากมดลูก</strong> รังไข่ เยื่อบุมดลูก หลอดอาหาร ลำไส้ใหญ่ ปอด ฯลฯ<br />
หลักการทั่วไปของการฝังแร่ <br />
<br />
&bull;&nbsp;Molds (surface application) แร่จะถูกวางแนบชิดไปตามผิวของก้อน<strong>มะเร็ง</strong> ได้แก่ มะเร็งบริเวณใบหูชั้นนอก <strong>มะเร็งผิวหนัง</strong> <br />
<br />
&bull;&nbsp;Intracavitary brachytherapy เป็นการสอดใส่แร่เข้า ไปในโพรงของอวัยวะที่เป็นโรค โดยวางแร่ใกล้กับ<strong>ก้อนมะเร็ง</strong> ได้แก่ มะเร็งปากมดลูก <strong>มะเร็งเยื่อบุโพรงมดลูก</strong> <strong>มะเร็งช่องคลอด</strong> <strong>มะเร็งหลังโพรงจมูก</strong> <br />
<br />
&bull;&nbsp;Intraluminal brachytherapy เป็นการ สอดใส่แร่ในหลอดหรือท่อของอวัยวะที่เป็นโรค ได้แก่ <strong>มะเร็งหลอดอาหาร มะเร็งหลอดลม มะเร็งท่อน้ำดี</strong> <br />
<br />
&bull;&nbsp;Interstitial brachytherapy เป็นการเสียบใส่แร่เข้าไปใน<strong>ก้อนมะเร็ง</strong>โดยตรง ได้แก่ <strong>มะเร็งของช่องป</strong>าก เช่น (ลิ้น ริมฝีปาก) <strong>มะเร็งเต้านม มะเร็งต่อมลูกหมาก มะเร็งปากช่องคลอด มะเร็งทวารหนัก</strong><br />
โดยส่วนใหญ่เรามักจะคุ้นเคยการฝังแร่สำหรับผู้ที่มีก้อนมะเร็งของอวัยวะภายในอุ้งเชิงกราน ข้อมูลการดูแลในที่นี้จึงเน้นไปที่ผู้ป่วยกลุ่มนี้ แต่สำหรับกลุ่มอื่นๆ ก็สามารถนำหลักปฏิบัติดังข้างล่างนี้ ไปประยุกต์ใช้ได้เช่นกัน<br />
<br />
<strong>การเตรียมตัวก่อนฝังแร่</strong> <br />
&bull;&nbsp;บำรุงร่างกายให้แข็งแรง เตรียมพร้อมสำหรับการฝังแร่ <br />
&bull;&nbsp;โดยปกติอาจมีการนัดวันเข้านอนโรงพยาบาลก่อนวันฝังแร่ 1-2 วัน หรือควรมาก่อนเวลานัด 30 นาที <br />
&bull;&nbsp;ประเมินสภาพร่างกายโดยการตรวจเลือด ตรวจคลื่นหัวใจและเอกซเรย์ ก่อนวันฝังแร่ <br />
&bull;&nbsp;เย็นก่อนวัดนัด และเช้าวันนัดฝังแร่ ควรรับประทานอาหารอ่อน เช่น ข้าวต้ม หรือโจ๊ก <br />
&bull;&nbsp;ก่อนวันฝังแร่ เจ้าหน้าที่พยาบาลจะเตรียมบริเวณผิวหนังที่จะฝังแร่คล้ายการเตรียมผ่าตัด อาจต้องโกนขนบริเวณนั้นๆ และทำความสะอาดผิวหนังด้วยน้ำยาระงับเชื้อ<br />
ในวันฝังแร่ <br />
<br />
&bull;&nbsp;ในวันฝังแร่ เจ้าหน้าที่พยาบาลจะให้น้ำเกลือทางหลอดเลือดดำและใส่สายสวนปัสสาวะคาไว้ วิสัญญีแพทย์จะฉีดยาชาที่ผิวหนังบริเวณไขสันหลังและใช้เข็มขนาดเล็กฉีดยาชาเข้าไปในช่องน้ำไขสันหลัง จากนั้นแพทย์รังสีรักษาจะใช้เข็มโลหะแทงเข้าไปใน<strong>ก้อนมะเร็ง</strong> จำนวนของเข็มขึ้นอยู่กับขนาดของ<strong>มะเร็ง</strong> เจ้าหน้าที่รังสีเทคนิคจะถ่ายฟิล์มไว้เพื่อกำหนดดูตำแหน่งของเข็มทุกเล่ม และทำการฝังแร่เข้าไปในเข็มทีละเล่มตามเวลาที่นักรังสีฟิสิกส์คำนวณไว้ โดยใช้ระบบคอมพิวเตอร์ควบคุมจากภายนอกห้องใส่แร่ เมื่อฝังแร่ครบแล้ว เครื่องควบคุมจะดึงแร่กลับเข้าถ้ำตะกั่วโดยอัตโนมัติ แพทย์จะถอนเข็มออกจากผู้ป่วยทั้งหมด เวลาที่ใช้ฝังแร่ประมาณ 15-30 นาที <br />
<br />
&bull;&nbsp;หลังจากแพทย์วิสัญญีให้ยาระงับความรู้สึกทางไขสันหลังแล้ว ท่านจะยังคงรู้สึกตัวดีตลอดเวลาฝังแร่ แต่อวัยวะส่วนล่างจะหมดความรู้สึกชั่วคราว ขาทั้งสองข้างจะหนัก ยกไม่ขึ้นและขยับไม่ได้ และท่านจะไม่รู้สึกเจ็บขณะแพทย์ทำการฝังเข็มโลหะเลย <br />
<br />
&bull;&nbsp;ควรนอนนิ่งๆ หายใจเข้าออกยาวๆ ทำใจให้สงบ จะมีเจ้าหน้าที่คอยดูท่านผ่านจอโทรทัศน์ ท่านสามารถพูดคุยกับเจ้าหน้าที่ได้ตลอดเวลา ถ้ามีปัญหาหรือมีอาการผิดปกติ เช่น หายใจอึดอัด รู้สึกหนาวสั่น หรือคลื่นไส้อาเจียน เป็นต้น ควรแจ้งเจ้าหน้าที่เพื่อให้ความช่วยเหลือท่านได้ ผู้ป่วยไม่ควรกังวลมากเกินไป เพื่อให้การใส่แร่ไม่ลำบากและจะลดความเจ็บปวดของ<strong>ผู้ป่วย</strong>ด้วย <br />
<br />
&bull;&nbsp;ผู้ป่วยไม่ต้องกังวลว่าจะมีแร่ติดตัวกลับไป เพราะเมื่อฝังแร่ครบเวลาการรักษา เครื่องคอมพิวเตอร์จะนำแร่ออกจากคนไข้โดยอัตโนมัติ แล้วแพทย์จะนำเครื่องมือออกอีกครั้ง<br />
คำแนะนำสำหรับผู้ป่วยหลังใส่แร่ <br />
<br />
&bull;&nbsp;ควรนอนพักกับเตียง อย่างน้อย 8 ชั่วโมง สามารถหนุนหมอนและนอนตะแคงได้ แต่ไม่ควรลุกจากเตียงเนื่องจากยาชาอาจมีฤทธิ์สกัดกั้นเส้นประสาทอัตโนมัติอยู่ ทำให้หลอดเลือดบางส่วนยังขยายตัว เกิดภาวะความดันเลือดต่ำ เวลาลุกนั่งเร็วๆ เลือดจะไปเลี้ยงสมองไม่ทัน ส่งผลให้เกิดอาการหน้ามืดเป็นลมได้ <br />
<br />
&bull;&nbsp;หลังจากบล็อกหลังประมาณ 1-2 วัน อาจมีอาการปวดศีรษะเนื่องจากน้ำที่ไขสันหลังรั่วออกมาบริเวณรูเข็มมาอยู่ชั้นนอกของเยื่อหุ้มไขสันหลัง ทำให้ความดันในสมองต่ำลง จึงทำให้ปวดศีรษะในขณะลุกนั่งได้ สามารถบรรเทาได้โดยดื่มน้ำมากๆ กินยาแก้ปวด นอนพักผ่อนมากๆ อาการจะทุเลาภายใน 3-4 วัน ถ้ายังมีอาการปวดมาก ควรแจ้งเจ้าหน้าที่เพื่อช่วยเหลือต่อไป ในปัจจุบันอาการนี้พบน้อยมาก เนื่องจากเข็มที่ใช้ในการบล็อกหลังมีขนาดเล็กมากประกอบกับมีการปรับปรุงเทคนิคในการฉีดยา <br />
<br />
&bull;&nbsp;อาจเกิดอาการปวดหลัง แต่จะดีขึ้นภายใน 3-4 วัน สาเหตุส่วนใหญ่มาจากการจัดท่าขณะฝังแร่ซึ่งอาจทำให้กล้ามเนื้อบริเวณหลังยืดตึงมาก เมื่อยาชาหมดฤทธิ์จึงรู้สึกปวดเมื่อยได้ <br />
<br />
&bull;&nbsp;วันหลังใส่แร่ห้ามสวนล้างช่องคลอด ห้ามมีเพศสัมพันธ์ <br />
<br />
&bull;&nbsp;อาจมีปัสสาวะลำบาก อาการนี้จะเป็นอยู่ชั่วคราวในช่วงแรกหลังจากยาชาหมดฤทธิ์ หลังจากนั้นจะสามารถปัสสาวะได้เองตามปกติ ควรดื่มน้ำมากๆ และอย่ากลั้นปัสสาวะ <br />
<br />
&bull;&nbsp;สังเกตอาการผิดปกติ เช่น มีเลือดออก, มีไข้, ปวดศีรษะมาก เป็นต้น ถ้ามี ควรแจ้งให้เจ้าหน้าที่ทราบเพื่อช่วยเหลือต่อไป <br />
<br />
&bull;&nbsp;ห้ามยกของหนักเกิน 2-3 กิโลกรัมขึ้นไป <br />
<br />
&bull;&nbsp;พึงทราบว่าหลังเอาเข็มฝังแร่ออกแล้ว จะไม่มีแร่ติดตัวท่านไป ท่านสามารถคลุกคลีติดต่อกับผู้อื่นได้ตามปกติ <br />
<br />
&bull;&nbsp;จำนวนครั้งในการใส่แร่ของ<strong>ผู้ป่วย</strong>แต่ละราย ประมาณ 2-5 ครั้ง สัปดาห์ละ1-2 ครั้ง ขึ้นอยู่กับโรคของ<strong>ผู้ป่วย</strong> และการวินิจฉัยของแพทย์ผู้รักษาเป็นสำคัญ ดังนั้น ควรมาใส่แร่ตามคำแนะนำของแพทย์ให้ครบ เพื่อประโยชน์ในการรักษาที่ดีที่สุดของผู้ป่วยเอง <br />
<br />
&bull;&nbsp;รับประทานยาตามคำแนะนำของแพทย์อย่างเคร่งครัด <br />
<br />
&bull;&nbsp;หมั่นแขม่วท้องและขมิบก้นเป็นประจำเพื่อให้กล้ามเนื้อหน้าท้องและอุ้งเชิงกรานแข็งแรง<br />
</font></p>
<br />
<br />
<p align=\"left\"><font size=\"2\"><strong>* ขอข้อมูลการรักษาและการดูแลผู้ป่วยมะเร็งโดยละเอียด</strong> </font><font size=\"2\"><font color=\"#ff9900\"><strong>ฟรี!</strong>&nbsp;<br />
</font>&nbsp;&nbsp; <strong><a href=\"?name=contact\"><font color=\"#0099cc\">คลิกที่นี่</font></a></strong> หรือ </font><font color=\"#0099cc\"><font size=\"2\"><strong>โทร.089-9801039</strong><br />
</font></font></p>