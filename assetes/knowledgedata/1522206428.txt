<h2 style=\"text-align:center\"><strong><span style=\"font-size:medium\"><span style=\"font-family:Tahoma\">&nbsp;ระดับวิตามินดีในเลือดสูงอาจลดเสี่ยงเป็น<span style=\"color:#ff0000\">มะเร็ง</span>ได้</span></span></strong><br />
&nbsp;</h2>

<div style=\"text-align:center\"><strong><span style=\"font-size:medium\"><span style=\"font-family:Tahoma\"><img alt=\"\" src=\"/UserFiles/Image/vitamin-d-in-food-05-a_preview-.jpg\" style=\"height:333px; width:500px\" /></span></span></strong><br />
&nbsp;</div>

<p><span style=\"font-size:16px\">&nbsp; &nbsp; ร่างกายคนเราสามารถสังเคราะห์วิตามินดี (vitamin D) จากการสัมผัสแสงแดด นอกจากนี้ยังสามารถรับวิตามินดีเข้าสู่ร่างกายด้วยการกินอาหารบางประเภท เช่น ปลาทู ปลานา ไข่เห็ด เป็นต้น แต่เมื่อเร็วๆนี้มีนักวิจัยนานาชาติที่อยู่ในประเทศญี่ปุ่น ได้ศึกษาถึงประโยชน์ของวิตามินดี ที่เกี่ยวข้องกับความเสี่ยงเป็นโรคมะเร็งของประชากรในแถบเอเชีย โดยวิเคราะห์ข้อมูลจากศูนย์สาธารณสุขแห่งญี่ปุ่น การวิจัยนี้มีผู้เข้าร่วมจำนวน 33,736 ราย อายุ 40&ndash;69 ปี ใช้ระยะเวลาตรวจสอบประมาณ 16 ปี และในช่วงเวลาดังกล่าวได้มีการบันทึกจำนวนผู้ป่วยมะเร็งใหม่ที่มีทั้งสิ้น 3,301 ราย</span></p>

<p><span style=\"font-size:medium\"><span style=\"font-size:16px\">&nbsp;&nbsp;&nbsp;&nbsp;&nbsp;ในช่วงเริ่มต้นผู้เข้าร่วมวิจัยได้ให้ข้อมูลประวัติทางการแพทย์ การบริโภคอาหาร และวิถีชีวิต โดยมีการเก็บตัวอย่างเลือดเพื่อวัดระดับวิตามินดี ทีมวิจัยเผยว่าวิตามินดีจะทำให้ผิวหนังตอบสนองต่อแสงแดด ช่วยรักษาระดับแคลเซียมในร่างกายทำให้กระดูกฟันและกล้ามเนื้อแข็งแรง ที่สำคัญยังพบว่าระดับวิตามินดีที่สูงอาจเชื่อมโยงกับความเสี่ยงที่ลดลงต่อการเกิดโรคมะเร็ง เช่น มะเร็งในตับที่พบว่าลดลง 30-50% และเห็นได้ชัดในกลุ่มผู้ชายมากกว่ากลุ่มสตรี&nbsp;ทำให้นักวิจัยเชื่อว่าผลวิจัยนี้จะสนับสนุนทฤษฎีที่ว่าวิตามินดีอาจช่วยป้องกันโรคมะเร็งบางชนิดได้</span></span></p>

<div><br />
&nbsp;</div>

<div style=\"text-align:center\"><img alt=\"\" src=\"/UserFiles/Image/vitamin_d_benefits(1).jpg\" style=\"height:253px; width:450px\" /><br />
<br />
&nbsp;</div>

<p><span style=\"font-size:16px\">&nbsp; &nbsp; &nbsp;ทั้งนี้ ที่ผ่านๆมาหลักฐานการวิจัยจากประชากรในเอเชียมีข้อจำกัด ส่วนใหญ่มักวิจัยกันในหมู่ชาวยุโรปหรืออเมริกา ซึ่งความเข้มข้นของวิตามินดีรวมถึงการเผาผลาญอาหารอาจแตกต่างกันไปตามแต่ละเชื้อชาติ แต่เมื่อวิเคราะห์ข้อมูลของประชากรในเอเชียก็พบว่าความแตกต่างของระดับวิตามินดีขึ้นอยู่กับช่วงเวลาของปีที่เก็บตัวอย่างข้อมูล โดยมีแนวโน้มว่าระดับของวิตามินดีจะเพิ่มสูงขึ้นในช่วงฤดูร้อนและฤดูใบไม้ร่วงมากกว่าฤดูหนาวหรือฤดูใบไม้ผลิ.</span></p>

<p><span style=\"font-size:16px\">ที่มา : Thairath.co.th</span></p>

<p>&nbsp;</p>
