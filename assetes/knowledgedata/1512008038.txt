<div style=\"text-align:center\"><span style=\"font-size:medium\">&nbsp;<strong>แม่ชีศันสนีย์ กำลังใจดีหลังป่วยเป็นมะเร็งกระเพาะอาหาร ขอใช้ธรรมชาติบำบัด<br />
<br />
<img alt=\"\" src=\"/UserFiles/Image/news12.jpg\" style=\"height:209px; width:400px\" /></strong></span><br />
&nbsp;</div>

<p><span style=\"font-size:medium\">&nbsp; &nbsp; <span style=\"font-size:16px\">&nbsp;หลังจากมีข่าวแม่ชีศันสนีย์ เสถียรสุต ผู้ก่อตั้งเสถียรธรรมสถาน ได้แจ้งข่าวว่าเป็นโรคมะเร็งในระยะลุกลาม จากข่าวดังกล่าวได้สร้างความกังวลให้กับลูกศิษย์และบุคคลทั่วไปเป็นอย่างมาก</span></span></p>

<p><span style=\"font-size:16px\">&nbsp; &nbsp; ล่าสุด วันนี้ (29 พ.ย.) แม่ชีศันสนีย์ เสถียรสุต ผู้ก่อตั้งเสถียรธรรมสถาน ได้เปิดแถลงข่าวกรณีป่วยเป็นมะเร็งกระเพาะอาหารระยะลุกลาม โดยระบุว่า ตอนนี้รักษาตามคำสั่งแพทย์ และดูแลกายใจด้วยธรรมะ ในการต่อสู้กับมะเร็งกระเพาะอาหารตั้งแต่เดือนเมษายน ไม่สามารถผ่าตัดได้ แต่ตอนนี้อาการดีขึ้นแล้ว ขอให้ผู้ป่วยฟังร่างกายและทำตาม</span></p>

<p><span style=\"font-size:16px\">&nbsp; &nbsp;&quot;บอกทุกคนว่า ฉันถูกลอตเตอรี่นะ ฉันได้หยุดงาน&quot; &quot;เราต้องเมตตาตัวเอง&quot; &quot;อย่ากลัวมะเร็ง มะเร็งเป็นเหมือนกุศล มะเร็งช่วยให้เราหยุดและดู พิจารณากาย&quot;</span></p>

<p><span style=\"font-size:16px\">&quot;เป็นมะเร็งในระยะลุกลาม มีก้อนเนื้อกระจายในช่องท้อง หลังจากฟังอาการของร่างกาย มีอาการเจ็บลิ้นปี่อย่างต่อเนื่อง เฝ้าสังเกตว่าอาการเจ็บรุนแรงหรือไม่ และพบว่าร่างกายซีดลง เพราะแผลในกระเพาะมีเลือดซึม จากนั้นปลายเดือนเมษายนอาการรุนแรง จึงไปที่โรงพยาบาลศิริราช&quot;</span></p>

<p><span style=\"font-size:16px\">&nbsp; &quot;มะเร็งเป็นเรื่องของพฤติกรรม ไม่ใช่เวรกรรม ตอนที่ไปตรวจครั้งนั้น ก็พบมะเร็งที่กระเพาะอาหารทันที และใช้วิธีการรักษาด้วยการเยียวยาตนเอง สแกนครั้งแรกพบก้อนเนื้อใหญ่ 2 ก้อน ขนาด 10 เซนติเมตร นอกกระเพาะ มันปลิ้นออกมานอกกระเพาะ และกระจายออกไปทั่วหน้าท้อง&quot;</span></p>

<p><span style=\"font-size:16px\">&nbsp; &quot;2 ก้อนนี้ใหญ่มาก มาบีบถุงน้ำดี และซี่โครง แสดงว่าไม่ได้เพิ่งเป็น แต่ที่ผ่านมาไม่เคยฟังคำเตือนของร่างกาย&quot;</span></p>

<p><span style=\"font-size:16px\">&nbsp; &quot;จากนั้นจึงตัดสินใจ ให้โรคนี้เป็นประโยชน์ให้ได้ ฟังผล 27 เมษายน 2560 การรักษาที่ผ่านมา เชื่อฟังคำแนะนำของคุณหมอ และปรับเปลี่ยนพฤติกรรมการกินอยู่ การทำงาน และให้โอกาสตัวเองในการพักผ่อน จัดสรรเวลาทำงาน เมื่อมาพิจารณาทราบว่าตนเองทานอาหารมื้อเดียว และทำงานตลอด หลังจากทราบจึงต้องบอกคนรอบข้างว่า&quot;</span></p>

<p><span style=\"font-size:16px\">&nbsp;&quot;เราต้องเมตตาตัวเอง และใช้รูปแบบการรักษาแบบธรรมชาติ 1 เดือนเต็ม ด้วยการทานผลไม้&quot;</span></p>

<p><span style=\"font-size:16px\">&nbsp;&quot;ก่อนหน้านี้ ปกติ 2 ทุ่มยังทำงาน แต่ตั้งแต่ทราบว่าตนเองป่วย ก็ใช้เวลาหลัง 2 ทุ่ม ภาวนาดูร่างกายตนเอง จากนั้นจะตื่นตอนตีหนึ่งถึงตีสอง และเชื่อว่าการภาวนาเป็นเรื่องสำคัญของผู้ป่วย&quot;</span></p>

<p><span style=\"font-size:16px\">&quot;อย่ากลัวมะเร็ง มะเร็งเป็นเหมือนกุศล มะเร็งช่วยให้เราหยุดและดู พิจารณากาย&quot;</span></p>

<p><span style=\"font-size:16px\">&quot;พอมิถุนายน มะเร็งก้อนเล็กลง เหลือ 3 เซนติเมตร จากนั้นลดมาเหลือ 1 เซนติเมตร&quot;</span></p>

<p><span style=\"font-size:16px\">&quot;เมื่อวานนี้ไปฟังผลซึ่งออกมาเป็นที่น่าพอใจ ผลที่งอกออกไปฝ่อจนแทบมองไม่เห็น เหลืออยู่บ้างแต่ไม่ใช่ก้อนเนื้อร้ายแล้ว (non-active)&quot;</span></p>

<p><span style=\"font-size:16px\">&quot;ถ้าจะเป็นอะไรก็เป็น ขอให้เป็นประโยชน์&quot;</span></p>

<p><span style=\"font-size:16px\">&quot;ตอนนี้ร่างกายก็ตอบสนองดีกับการดูแล อาจจะผอมลง น้ำหนักลดไปมากสุด 42 กิโลกรัม&quot;</span></p>

<p><span style=\"font-size:16px\">&quot;การเจ็บป่วยครั้งนี้ไม่ได้บอกใคร เพราะคำสอนของพระพุทธเจ้า นักบวชอย่าทำให้คนอื่นลำบากเยอะ&quot;</span></p>

<p><span style=\"font-size:16px\">&nbsp; &nbsp;ทั้งนี้ มะเร็งกระเพาะอาหารเกิดจากการที่เซลล์เยื่อบุกระเพาะอาหาร แบ่งจำนวนมากขึ้นอย่างผิดปกติ ทำให้เกิดเป็นมะเร็ง สามารถเกิดขึ้นได้ทุกส่วนของกระเพาะอาหาร และสามารถกระจายไปยังอวัยวะอื่นๆ เช่น ตับ ตับอ่อน ลำไส้ ปอด และรังไข่ รวมถึงต่อมน้ำเหลืองได้</span></p>

<p><span style=\"font-size:16px\">&nbsp; อาการของโรคมะเร็งกระเพาะอาหาร ในระยะแรกของโรคมะเร็งกระเพาะอาหารอาจไม่มีอาการแสดง แต่เมื่อระยะของโรคมีการพัฒนาอาจทำให้มีอาการคล้ายโรคอื่นๆ เช่น โรคแผลในกระเพาะอาหาร โรคไวรัสลงกระเพาะได้ มักพบในคนอายุมากกว่า 40 ปี เน้นในผู้ชายมากกว่าผู้หญิง และพบในชาวเอเชียมากกว่า เนื่องจากอาการจะปรากฏเมื่ออาการของโรคเริ่มลุกลามทำให้โอกาสผ่าตัดรักษามีไม่มากและผลการผ่าตัดไม่ดี</span></p>

<p><br />
<span style=\"font-size:16px\">ที่มา : Sanook</span><br />
&nbsp;</p>
