<p style=\"text-align:center\"><span style=\"color:#0066ff\"><span style=\"font-size:medium\"><strong>&nbsp;แพทย์ชี้ ผู้ชายมีแนวโน้มเสี่ยงเป็นมะเร็งตับมากกว่าผู้หญิง</strong></span></span><br />
<br />
<span style=\"font-family:Arial\"><strong><img alt=\"\" src=\"/UserFiles/Image/มะเร็งตับ01.JPG\" style=\"height:193px; width:183px\" /></strong></span></p>

<div>&nbsp;</div>

<p><span style=\"font-family:Arial\">&nbsp; &nbsp;<span style=\"font-size:16px\"> &nbsp;</span></span><span style=\"font-size:16px\"><span style=\"color:#000000\">อธิบดีกรมการแพทย์ &nbsp;เผยเพศชายเสี่ยงเป็นโรคมะเร็งตับมากกว่าเพศหญิง ชี้อาการเริ่มต้น เบื่ออาหารไม่มีสาเหตุ ท้องผูก ท้องอืด ท้องเฟ้อประจำ อ่อนเพลีย น้ำหนักลด ไข้ต่ำ ปวดเสียดชายโครงขวา</span></span><br />
&nbsp;</p>

<p><span style=\"font-size:16px\">&nbsp; &nbsp; &nbsp;<span style=\"color:#000000\">นพ.สุพรรณ ศรีธรรมมา อธิบดีกรมการแพทย์ เปิดเผยว่า โรคมะเร็งตับเป็นโรคมะเร็งที่พบบ่อยที่สุด แต่ละปีมีผู้ป่วยมะเร็งตับรายใหม่ประมาณ 20,000 ราย ซึ่งเป็นมะเร็งที่พบมากที่สุดในเพศชาย และอันดับ 3 ในเพศหญิง อัตราการเสียชีวิตประมาณ 15,000</span><span style=\"color:#0066cc\"> <span style=\"color:#000000\">รายต่อ</span>ปี</span> โรคมะเร็งตับที่พบมากในประเทศไทยมี 2 ชนิด คือ<span style=\"color:#0066cc\"> </span><span style=\"color:#ff6600\">โรคมะเร็งของเซลล์ตับ และโรคมะเร็งท่อน้ำดีตับ</span> พบมากในภาคตะวันออกเฉียงเหนือ และภาคเหนือ</span><br />
&nbsp;</p>

<p><span style=\"font-size:16px\">&nbsp; &nbsp; &nbsp;สาเหตุของโรคมะเร็งตับเกิดจาก<span style=\"color:#ff6600\">การเป็นพาหะของไวรัสตับอักเสบชนิดบี เป็นสาเหตุสำคัญที่สุด</span>ในการเกิดโรคมะเร็งของเซลล์ตับของคนไทย ส่วน<span style=\"color:#ff6600\">โรคมะเร็งท่อน้ำดีตับเกิดจากพยาธิใบไม้ตับ </span>เป็นสาเหตุสำคัญร่วมกับการ<span style=\"color:#ff6600\">รับประทานอาหารที่มีดินประสิว</span> (ไนเตรท) และไนไตรท์ เช่น <span style=\"color:#ff6600\">ปลาร้า ปลาจ่อม ปลาส้ม แหนมไส้กรอก เบคอน</span> ฯลฯ นอกจากนี้ การดื่มสุราเป็นประจำ การเคี้ยวหมาก สารพิษอะฟลาทอกซิน ซึ่งเกิดจากเชื้อราบางชนิดที่พบในอาหารประเภทถั่ว ข้าวโพด พริกแห้ง รวมถึงไวรัสตับอักเสบชนิดซี ก็เป็นปัจจัยเสี่ยงสำคัญทำให้เกิดโรคมะเร็งตับได้อีกด้วย</span></p>

<p><span style=\"font-size:16px\">&nbsp; &nbsp;<span style=\"color:#000000\">อาการของโรคมะเร็งตับเริ่มด้วยการเบื่ออาหารโดยไม่มีสาเหตุ แน่นท้อง ท้องผูก ท้องอืด ท้องเฟ้อเป็นประจำ อ่อนเพลีย น้ำหนักลด มีไข้ต่ำเป็นประจำ ปวดหรือเสียดชายโครงขวา อาจคลำพบก้อนในช่องท้อง ตัวเหลือง ตาเหลือง ท้องโต และบวมบริเวณขาทั้ง</span> 2 ข้าง หากมีอาการเหล่านี้ควรปรึกษาแพทย์เพื่อรับการตรวจวินิจฉัย</span><br />
&nbsp;</p>

<p><span style=\"font-size:16px\">&nbsp; &nbsp; &nbsp;<span style=\"color:#000000\">สำหรับการป้องกันโรคมะเร็งตับ</span><span style=\"color:#0066cc\"> </span>ได้แก่ <span style=\"color:#ff6600\">การให้วัคซีนไวรัสตับอักเสบชนิดบีในเด็กแรกเกิดทุกคน </span>ป้องกันรักษาโรคพยาธิใบไม้ตับ<span style=\"color:#000000\"> ปรับเปลี่ยนวิธีการดำเนินชีวิตและพฤติกรรมสุขภาพ</span> รับประทานอาหารที่ถูกต้องตามหลักโภชนาการ <span style=\"color:#ff6600\">รับประทานผักผลไม้สด</span><span style=\"color:#ff6600\">เป็นประจำ</span> หลีกเลี่ยงอาหารที่มีสารก่อมะเร็ง เช่น<span style=\"color:#0066cc\"> </span><span style=\"color:#000000\">อาหารที่มีราขึ้น อาหารที่มีดินประสิว (ไนเตรท) และไนไตรท์ อาหารหมักดอง เค็มจัด เผ็ดจัด เนื้อสัตว์รมควัน ปิ้ง ย่าง ทอดจนไหม้เกรียม ไม่รับประทาน</span>ปลาดิบๆ สุกๆ นอกจากนี้ ควรหลีกเลี่ยงการสูบบุหรี่ ดื่มสุรา เคี้ยวหมาก และลดความเครียด รวมถึงออกกำลังกายเป็นประจำ จะช่วยลดความเสี่ยงและป้องกันการเกิดโรคมะเร็งตับได้</span><br />
&nbsp;</p>

<p><span style=\"font-size:16px\">&nbsp; &nbsp; &quot;หากสงสัยว่าตนเองมีความเสี่ยงต่อโรคมะเร็งตับ ควร<span style=\"color:#ff6600\">รีบปรึกษาแพทย์เพื่อรับการตรวจวินิจฉัยโรค</span><span style=\"color:#ff9900\"> </span>โดยเฉพาะผู้ป่วยโรคตับเรื้อรังหรือมีประวัติเป็นโรคตับอักเสบ ควรรับการตรวจหามะเร็งอย่างสม่ำเสมอ ซึ่งจะช่วยให้สามารถรักษาได้อย่างทันท่วงที และลดอัตราการเสียชีวิตจากโรคมะเร็งตับได้&quot;อธิบดีกรมการแพทย์ กล่าว</span><br />
&nbsp;</p>

<p><span style=\"font-size:16px\">ที่มา: แนวหน้า</span></p>

<p>&nbsp;</p>
