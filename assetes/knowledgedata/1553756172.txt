<p style=\"text-align:center\"><img alt=\"\" src=\"/ckfinder/userfiles/images/560%20x%20292(10).jpg\" style=\"height:292px; width:560px\" /></p>

<p style=\"text-align:center\">&nbsp;</p>

<p><span style=\"font-size:16px\">&nbsp; &nbsp; &nbsp;&ldquo;บ้านคือวิมานของเรา&nbsp;เราซื้อ&nbsp;เราเช่า&nbsp;เราปลูกของเรา&nbsp;ตามใจ&rdquo; ถ้อยคำจากเพลงสื่อให้เห็นถึงความสัมพันธ์ของบ้านและผู้อยู่อาศัย&nbsp;&nbsp;บ้านเป็นหนึ่งในปัจจัยสี่&nbsp;&nbsp;ซึ่งเป็นปัจจัยพื้นฐานในการดำรงชีวิตของมนุษย์&nbsp;&nbsp;<span style=\"color:#e74c3c\"><strong>แต่ถ้าดูแลหรือสร้างบ้านไม่ถูกต้อง อาจเป็นบ่อเกิดของโรคร้ายหลายชนิด&nbsp;&nbsp;รวมทั้งโรคมะเร็ง</strong></span><br />
<br />
&nbsp; &nbsp; &nbsp;ผู้ป่วยมะเร็งหลายคนที่ไม่พบว่ามีปัจจัยเสี่ยงต่อการเกิดโรคมะเร็งเลย&nbsp;บุหรี่ก็ไม่สูบ&nbsp;เหล้าก็ไม่ดื่ม&nbsp;รับประทานอาหารที่ถูกสุขอนามัย&nbsp;&nbsp;ญาติพี่น้องก็ไม่เป็นมะเร็งในที่สุดแล้วยังเป็นมะเร็งได้&nbsp;&nbsp;สาเหตุหนึ่งซึ่งลืมนึกถึงนั่นคือ&nbsp;<strong>มลภาวะและสารก่อมะเร็งใกล้ตัวในบ้านนั่นเอง&nbsp;</strong>สิ่งแวดล้อมและส่วนประกอบภายในบ้าน สามารถก่อให้เกิดมลภาวะซึ่งหลายชนิด ไม่ว่าจะเป็นโรคติดเชื้อ&nbsp;&nbsp;โรคภูมิแพ้&nbsp;&nbsp;หอบหืด&nbsp;&nbsp;โรคระบบทางเดินหายใจ&nbsp;&nbsp;รวมทั้งโรคมะเร็ง<br />
<br />
&nbsp; &nbsp; &nbsp;ในสมัยก่อนประเทศเมืองหนาว เช่น อังกฤษ&nbsp;&nbsp;มีการสร้างเตาผิงเพื่อให้ความอบอุ่นในบ้าน&nbsp;&nbsp;มีปล่องไฟ&nbsp;&nbsp;ระบบควันไฟ&nbsp;&nbsp;คนงานที่ทำความสะอาดปล่องไฟเกิดเป็นโรคมะเร็งที่อัณฑะ เนื่องจากสารก่อมะเร็งที่เกิดขึ้นจากการเผาไหม้ปนเปื้อนปล่องไฟที่ทำความสะอาด&nbsp;&nbsp;ในบ้านเรากรณีนี้พบน้อย เนื่องจากเป็นเมืองร้อนนิยมใช้เครื่องปรับอากาศเพื่อทำความเย็น พบว่าเครื่องปรับอากาศสามารถเป็นแหล่งเพาะเชื้อโรคได้ เช่น&nbsp;&nbsp;โรคติดเชื้อของระบบทางเดินหายใจจากเชื้อแบคทีเรีย&nbsp;&nbsp;และถ้าไม่ล้างทำความสะอาดสม่ำเสมอ เครื่องปรับอากาศภายในบ้านอาจกลายเป็นแหล่งสะสมฝุ่น&nbsp;&nbsp;สิ่งสกปรก&nbsp;&nbsp;เชื้อรา&nbsp;&nbsp;และเชื้อโรคได้<br />
<br />
&nbsp; &nbsp; &nbsp;<span style=\"color:#e74c3c\">มีการนำแร่ใยหิน (asbestos) มาทำเป็นส่วนประกอบของบ้าน&nbsp;</span>เนื่องจากแร่ใยหินมีคุณสมบัติทนไฟเช่น&nbsp;&nbsp;ทำเป็นฝ้า&nbsp;&nbsp;เพดาน&nbsp;&nbsp;ผนังของบ้าน&nbsp;&nbsp;เป็นต้น&nbsp;&nbsp;แร่ใยหินเป็นสาเหตุที่สำคัญของมะเร็งเยื่อหุ้มปอด (mesothelioma) เกิดจากการสูดดมเอาละอองของแร่ใยหินเข้าไปในปอด&nbsp;&nbsp;และถ้ายิ่งสูบบุหรี่ด้วยก็จะเสริมฤทธิ์การเกิดมะเร็งได้มากขึ้น<br />
<br />
&nbsp; &nbsp; &nbsp;ถ้ามีสมาชิกหรือผู้อยู่อาศัยในบ้านนิยมสูบบุหรี่ภายในบ้าน&nbsp;&nbsp;บ้านจะเป็นตัวกักเก็บควันบุหรี่และสารพิษต่าง ๆ ควันบุหรี่มีสารพิษมากกว่า 4,000 ชนิด&nbsp;&nbsp;และมีสารก่อมะเร็งกว่า 50 ชนิด&nbsp;&nbsp;ดังนั้น <span style=\"color:#e74c3c\">ถ้าคนที่อยู่ในบ้านสูดควันบุหรี่เข้าไปบ่อย ๆ เป็นเวลานาน&nbsp;จะมีความเสี่ยงต่อการเกิดโรคมะเร็งปอดเพิ่มขึ้นถึง 3 เท่า</span> และยังอาจเป็นโรคมะเร็งชนิดอื่นที่เกี่ยวข้องกับบุหรี่ เช่น&nbsp;&nbsp;มะเร็งที่ศีรษะและคอ ได้อีกด้วย<br />
<br />
&nbsp; &nbsp; &nbsp;การดำรงชีวิตของสังคมคนเมืองเปลี่ยนแปลงไป คนรุ่นใหม่นิยมพักอาศัยในคอนโดมิเนียมหรือห้องเช่าซึ่งมีพื้นที่จำกัด&nbsp;&nbsp;ต้องทำครัวภายในห้องที่อาศัย ถ้าระบบระบายอากาศและควันไฟจากการทำอาหารไม่ดีเพียงพอ จะเกิดการปนเปื้อนของสารประกอบต่าง ๆ ในอากาศภายในบ้าน เช่น&nbsp;&nbsp;ก๊าซคาร์บอนมอนอกไซด์&nbsp;&nbsp;ก๊าซไนโตรเจนไดออกไซด์&nbsp;&nbsp;ซึ่งถ้าสูดดมก๊าซคาร์บอนมอนอกไซด์มากเกินไป อาจมีอันตรายถึงชีวิตได้&nbsp;&nbsp;ถ้าได้รับสารเหล่านี้อยู่เรื่อย ๆ จะทำลายสุขภาพ&nbsp;&nbsp;เกิดโรคทางเดินหายใจได้&nbsp;&nbsp;<br />
<br />
&nbsp; &nbsp; &nbsp;<span style=\"color:#e74c3c\">บ้านที่มีห้องใต้ดินอาจมีความเสี่ยงต่อการเกิดโรคมะเร็งปอดจากแร่เรดอน</span> โดยแร่เรดอนเป็นสาเหตุที่สำคัญของการเกิดโรคมะเร็งปอดเป็นอันดับที่สองรองจากบุหรี่&nbsp;&nbsp;เรดอนเกิดจากการสลายตัวของแร่กัมมันตภาพรังสี เรเดียม และยูเรเนียม&nbsp;&nbsp;ซึ่งพบปะปนอยู่ในดินและในเหมืองแร่&nbsp;&nbsp;ทำให้เกิดมะเร็งปอดโดยการปล่อยรังสีทำให้เซลล์ปอดเกิดการกลายพันธุ์&nbsp;การศึกษาในประเทศไทยพบแร่เรดอนในหลายพื้นที่ของประเทศไทย&nbsp;&nbsp;ดังนั้น ถ้าบ้านของท่านพื้นแตก&nbsp;&nbsp;รั่วซึม&nbsp;&nbsp;ควรซ่อมแซมให้เรียบร้อย&nbsp;&nbsp;เพื่อป้องกันไม้ให้แร่เรดอนรั่วไหลขึ้นมาทำลายคนในบ้านได้<br />
<br />
&nbsp; &nbsp; &nbsp;<span style=\"color:#e74c3c\">สารฟอร์มาลดีไฮด์เป็นสารก่อมะเร็งชนิดหนึ่ง</span>&nbsp;&nbsp;ฉนวนโฟมที่ทำจากยูเรียฟอร์มาลดีไฮด์เป็นส่วนประกอบของการสร้างบ้าน&nbsp;&nbsp;จนกระทั่งเมื่อ 30 ปีมานี้ จึงใช้น้อยลง&nbsp;&nbsp;อย่างไรก็ตาม เรซินที่มีฟอร์มาลดีไฮด์เป็นส่วนประกอบยังใช้ในสีทาบ้าน&nbsp;&nbsp;ผนัง (ไฟเบอร์บอร์ด&nbsp;พาร์ทิเคิลบอร์ด) ฝ้าเพดาน&nbsp;&nbsp;และใช้ในรถยนต์ด้วย&nbsp;รวมทั้งใช้ทำเฟอร์นิเจอร์และผ้า&nbsp;เมื่อฟอร์มาลดีไฮด์ระเหยออกมาจะระคายเคืองดวงตาและทางเดินหายใจ&nbsp;&nbsp;อาจทำให้ผู้ป่วยหอบหืดมีอาการหลอดลมตีบได้</span></p>
