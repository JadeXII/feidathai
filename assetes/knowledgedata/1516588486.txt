<div style=\"text-align:center\"><strong><span style=\"font-size:medium\"><span style=\"font-family:Tahoma\">&nbsp;พบเทคนิคใหม่ เจาะเลือดครั้งเดียวตรวจหามะเร็งได้ 8 ชนิด<br />
<br />
<img alt=\"\" src=\"/UserFiles/Image/blood-test01.jpg\" style=\"height:209px; width:400px\" /></span></span></strong><br />
&nbsp;</div>

<p><span style=\"font-size:medium\"><span style=\"font-family:Tahoma\">&nbsp;&nbsp;</span></span></p>

<p><span style=\"font-size:16px\">&nbsp; &nbsp; &nbsp;นักวิทยาศาสตร์ ประสบความสำเร็จไปอีกขั้นในคิดค้นวิธีการตรวจเลือดแบบใหม่ ซึ่งจะช่วยให้สามารถตรวจหามะเร็งได้หลายชนิดในครั้งเดียว โดยทีมนักวิจัยที่มหาวิทยาลัยจอห์น ฮอปกินส์ ระบุว่าวิธีการตรวจที่เรียกว่า &quot;แคนเซอร์ซีค&quot; (CancerSEEK) สามารถระบุมะเร็งที่พบบ่อยได้แปดชนิด</span></p>

<p><span style=\"font-size:16px\">&nbsp; &nbsp; &nbsp;เทคนิคดังกล่าว ตั้งอยู่บนหลักการตรวจจับร่องรอยของดีเอ็นเอกลายพันธุ์ 16 ตัวและโปรตีน แปด ชนิดที่เนื้องอกปล่อยสู่กระแสเลือด นักวิทยาศาสตร์ในสหราชอาณาจักรกล่าวว่า &quot;นี่เป็นเรื่องที่น่าตื่นเต้นที่สุดครั้งหนึ่งในวงการแพทย์ก็ว่าได้&quot;</span></p>

<p><span style=\"font-size:16px\">&nbsp; &nbsp;งานวิจัยใช้กลุ่มตัวอย่างผู้ป่วยมะเร็งชนิดต่าง ๆ ซึ่งยังไม่ได้แพร่กระจายไปยังเนื้อเยื้อส่วนอื่น 1,005 ราย โดยมีตั้งแต่มะเร็งที่รังไข่ ตับ ช่องท้อง ตับอ่อน หลอดอาหาร ลำไส้ ปอด หรือเต้านม ด้วยวิธีนี้ทำให้สามารถระบุมะเร็งได้ถึงร้อยละ 70</span></p>

<p><span style=\"font-size:16px\">ดร.คริสเตียน โทมาเซติ จากคณะแพทยศาสตร์ มหาวิทยาลัยจอห์น ฮอปกินส์ เปิดเผยว่า &quot;วิธีตรวจหามะเร็งแต่เนิ่น ๆ เป็นสิ่งสำคัญมาก และผลที่ได้น่าตื่นเต้น คิดว่างานวิจัยนี้มีโอกาสจะส่งผลกระทบอย่างมากกับจำนวนผู้เสียชีวิตจากโรคมะเร็ง&quot; ยิ่งตรวจพบมะเร็งได้เร็วเท่าใด ย่อมมีโอกาสรักษามากขึ้นเท่านั้น&quot;</span></p>

<p><span style=\"font-size:16px\">&nbsp; &nbsp;ทั้งนี้ จากมะเร็งแปดชนิดในการวิจัย มีห้าชนิดที่ยังไม่มีเทคนิคเฉพาะสำหรับตรวจหา เช่น มะเร็งตับอ่อน ซึ่งจะแสดงอาการน้อยมาก และมักถูกตรวจพบเมื่อสายเกินไป โดยสถิติชี้ว่าผู้ป่วย สี่ในห้าคนจะเสียชีวิตในปีที่ตรวจพบ</span></p>

<p><span style=\"font-size:16px\">ดร.โทมาเซติ กล่าวว่า การตรวจพบเนื้องอกในขณะที่ยังสามารถผ่าตัดออกได้ ช่วยให้ผู้ป่วยมีโอกาสรอดชีวิตที่แตกต่างกัน เทียบได้กับ &quot;ความมืดและแสงสว่าง&quot; เลยทีเดียว และขณะนี้กำลังนำแคนเซอร์ซีค ไปทดลองกับผู้ที่ไม่เคยได้รับการวินิจฉัยว่าเป็นมะเร็งด้วย</span></p>

<p><span style=\"font-size:16px\">แพทย์หวังว่า เทคนิคนี้จะเข้ามาช่วยเสริมการตรวจหามะเร็งแบบอื่น ๆ เช่น การตรวจแมมโมแกรมหามะเร็งเต้านม และการตรวจแบบส่องกล้องเพื่อหามะเร็งลำไส้ใหญ่ เป็นต้น</span></p>

<p><span style=\"font-size:16px\">ดร.โทมาเซติ กล่าวว่า &quot;เราจินตนาการว่า อยากให้มีการตรวจเลือดปีละครั้งที่นำมาใช้ได้&quot;</span><br />
&nbsp;</p>

<div style=\"text-align:center\"><img alt=\"\" src=\"/UserFiles/Image/BloodLab.jpg\" style=\"height:207px; width:400px\" /></div>

<div>&nbsp;</div>

<p><span style=\"font-size:16px\"><strong>นี่คือการตรวจที่ครอบคลุมหรือไม่</strong></span></p>

<p><span style=\"font-size:16px\">&nbsp; &nbsp;รายงานเรื่องการตรวจแคนเซอร์ซีค จากวารสารเจอร์นัล เป็นสิ่งใหม่ เนื่องจากเป็นการตรวจหาทั้งโปรตีนและดีเอ็นเอกลายพันธุ์ ซึ่งการวิเคราะห์การกลายพันธุ์ของโปรตีนในขอบเขตที่กว้างขึ้น จะช่วยให้ตรวจหามะเร็งได้หลายชนิดขึ้น</span></p>

<p><span style=\"font-size:16px\">&nbsp; &nbsp;ดร.เกอร์ท แอททาร์ด หัวหน้าทีมศูนย์วิจัยมะเร็งและวิวัฒนาการ แห่งสถาบันวิจัยมะเร็ง ในกรุงลอนดอน ของอังกฤษ และที่ปรึกษาด้านเนื้องอก แห่งมูลนิธิรอยัล มาร์สเดน เอ็นเอชเอส ทรัสต์ (Royal Marsden NHS Foundation Trust) กล่าวกับบีบีซีว่า &quot;งานวิจัยนี้มีโอกาสเป็นไปได้สูงมาก ผมตื่นเต้น นี่เป็นสิ่งที่เราตามหามานานแล้ว วิธีตรวจเลือดเพื่อตรวจหามะเร็งโดยไม่ต้องอาศัยวิธีการอื่น ๆ เช่นการสแกน หรือ การส่งกล้องตรวจลำไส้ใหญ่&quot; และ &quot;เราเข้าใกล้&quot; การนำวิธีตรวจมะเร็งจากตัวอย่างเลือดมาใช้ด้วย เนื่องจาก &quot;เรามีเทคโนโลยีอยู่แล้ว&quot;</span></p>

<p><span style=\"font-size:16px\">&nbsp; &nbsp;อย่างไรก็ตาม ดร.แอททาร์ด เตือนว่าขณะนี้ยังไม่มีความแน่นอนว่า จะทำอย่างไรต่อไปหลังจากที่ตรวจพบมะเร็งด้วยวิธีนี้แล้ว และในบางกรณี การรักษาอาจไม่ให้ผลดีเท่ากับการอยู่กับมะเร็งที่ไม่เป็นอันตรายต่อชีวิต เช่น ในกรณีของผู้ป่วยมะเร็งต่อมลูกหมากบางราย ซึ่งการคอยตรวจเฝ้าระวังอาการอย่างต่อเนื่องอาจดีกว่าการรักษา</span></p>

<p><span style=\"font-size:16px\">&quot;เราสามารถตรวจหามะเร็งได้ด้วยวิธีที่แตกต่าง แต่เราเหมารวมไม่ได้ว่าทุกคนควรจะต้องเข้ารับการรักษา&quot; ดร.แอททาร์ดกล่าว</span></p>

<p><span style=\"font-size:16px\">ค่าใช้จ่ายตรวจเลือดด้วยวิธีแคนเซอร์ซีค จะต่ำกว่า 500 ดอลลาร์สหรัฐ (ราว 16,000 บาท) ต่อราย หรือใกล้เคียงกับการตรวจมะเร็งลำไส้ใหญ่ด้วยวิธีส่องกล้อง<br />
<br />
ที่มา : BBC Thai</span></p>
