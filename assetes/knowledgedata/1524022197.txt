<h2 style=\"margin-left:0px; margin-right:0px; text-align:center\"><strong><span style=\"font-size:medium\"><span style=\"font-family:Tahoma\">&lsquo;ฮิตาชิ&rsquo; จ่อทดสอบตรวจมะเร็งจากปัสสาวะ</span></span></strong><br />
<img alt=\"\" src=\"/UserFiles/Image/news10.jpg\" style=\"height:235px; width:450px\" /></h2>

<p>&nbsp;</p>

<p><span style=\"font-size:16px\">&nbsp; &nbsp; &nbsp;บริษัทฮิตาชิของญี่ปุ่นเตรียมทดสอบการตรวจหามะเร็งจากตัวอย่างปัสสาวะ โดยอ้างว่าเป็นครั้งแรกของโลก หากสำเร็จก็จะช่วยให้การตรวจหามะเร็งทำได้อย่างง่ายดาย</span></p>

<p><span style=\"font-size:16px\">&nbsp; &nbsp; &nbsp;นายชิฮารุ โอไดระ โฆษกฮิตาชิ ยักษ์ใหญ่ด้านวิศวกรรมและไอที เผยกับสำนักข่าวเอเอฟพีว่า บริษัทพัฒนาเทคโนโลยีตรวจหามะเร็งเต้านมและมะเร็งลำไส้ใหญ่จากตัวอย่างปัสสาวะมาตั้งแต่ 2 ปีก่อน และครั้งนี้จะเริ่มทดสอบกับปัสสาวะ 250 ตัวอย่าง เพื่อดูว่าสามารถวิเคราะห์หามะเร็งกับตัวอย่างปัสสาวะในอุณหภูมิปกติได้หรือไม่&nbsp;</span></p>

<p><span style=\"font-size:16px\">&nbsp; &nbsp; &nbsp;นายโอไดระ ระบุว่า หากการทดสอบนี้ได้ผลก็จะช่วยให้ผู้คนทั่วไปตรวจหามะเร็งแต่เนิ่น ๆ ได้เอง โดยไม่ต้องไปตรวจเลือดตามสถานพยาบาล ช่วยลดโอกาสเสียชีวิต ลดค่าใช้จ่ายทางการแพทย์และลดภาระของประเทศ นอกจากนี้ยังจะเป็นประโยชน์ต่อการตรวจหามะเร็งในเด็กเล็กด้วย เพราะเด็กส่วนใหญ่มักกลัวเข็มเจาะเลือด</span></p>

<p><span style=\"font-size:16px\">&nbsp; &nbsp; &nbsp;หลักการของเทคโนโลยีอยู่ที่การตรวจหาสารในตัวอย่างปัสสาวะ ซึ่งเป็นสารที่เกิดขึ้นตามธรรมชาติและจะเป็นตัวชี้วัดทางชีวภาพของมะเร็งที่ต้องการตรวจ</span></p>

<p><span style=\"font-size:16px\">บริษัทจะเริ่มการทดสอบตั้งแต่เดือนนี้ไปจนถึงเดือนก.ย.&nbsp;โดยร่วมมือกับมหาวิทยาลัยนาโกยา ทางตอนกลางของประเทศ</span></p>

<p><span style=\"font-size:16px\">&quot;เราตั้งเป้าใช้งานได้จริงในช่วงหลังปี 2563&nbsp;แต่ก็ขึ้นอยู่กับปัจจัยหลายอย่าง หนึ่งในนั้นคือการอนุมัติจากทางการ&quot; โฆษกฮิตาชิเสริม<br />
<br />
ที่มา : กรุงเทพธุรกิจ</span></p>
