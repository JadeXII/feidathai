<p style=\"text-align:center\"><span style=\"font-size:x-large\"><strong>&quot;พระอาทิตย์ทรงกลด&quot; ล้อมรอบสีรุ้งนานกว่า 1 ชั่วโมง</strong></span><br />
<br />
<span style=\"font-size:medium\"><span style=\"font-family:Tahoma\"><strong><img alt=\"\" src=\"/UserFiles/Image/G0DL5oPyrtt5HBAi37S7jjWclgcLGutMyTlvdpKegaJ0kx9WuirAjw.jpg\" style=\"height:281px; width:500px\" /></strong></span></span></p>

<p style=\"text-align:center\">&nbsp;</p>

<p><span style=\"font-size:16px\">&nbsp; &nbsp; &nbsp;&nbsp; วันนี้ (29 มิ.ย.2560) ตั้งแต่ช่วงสายได้ เกิดพระอาทิตย์ทรงกลดขึ้น สร้างความฮือฮาให้กับผู้ที่พบเห็น เนื่องจากมีวงแหวนสีรุ้งรอบรอบ ทำให้มีการแชร์ภาพลงในสื่อสังคมออนไลน์กันจำนวนมาก โดยปรากฏการณ์นี้เกิดขึ้นนานนับชั่วโมง ทำให้มีการนำภาพจากหลายสถานที่มาเผยแพร่ในสื่อสังคมออนไลน์</span></p>

<p><span style=\"font-size:16px\">&nbsp; &nbsp; สำหรับปรากฏการณ์พระอาทิตย์ทรงกลด เกิดขึ้นจากบรรยากาศของโลกในชั้นโทรโพสเฟียร์ (Troposphere) ซึ่งเป็นบรรยากาศชั้นล่างสุด และเป็นที่อยู่ของกลุ่มเมฆจำนวนมาก มีอากาศเย็นจัดตั้งแต่ช่วงเช้าตรู่ก่อนดวงอาทิตย์ขึ้น จนทำให้ละอองน้ำในอากาศ ณ เวลานั้นๆ แข็งตัวเป็นเกล็ดน้ำแข็งอนุภาคเล็กๆ จำนวนมหาศาลลอยอยู่บนท้องฟ้า เมื่อพระอาทิตย์ขึ้น และส่องแสงทำมุมกับเกล็ดน้ำแข็งได้อย่างเหมาะสม จะเกิดการหักเหและการสะท้อนของแสง ทำให้เกิดเป็นแถบสีรุ้ง (spectrum) คล้ายการเกิดรุ้งกินน้ำหลังฝนตกขึ้น</span></p>

<p><span style=\"font-size:16px\">&nbsp; &nbsp; &nbsp;ส่วนแสงสีที่ตามองเห็นนั้น จะขึ้นกับการทำมุมของแสงอาทิตย์และเกล็ดน้ำแข็ง แต่โดยทั่วไปเรามักจะเห็นเป็นแสงสีเหลืองอ่อนๆ มากที่สุด ถ้าเกิดจากการสะท้อนของแสงจะปรากฏเป็นสีเขียว แต่ถ้าเกิดจากการหักเหของแสงจะเป็นสีแดงเพลิงในตอนกลาง และเป็นสีน้ำเงินปนแดงตามขอบนอก</span></p>

<p><span style=\"font-size:16px\">&nbsp; &nbsp; &nbsp;ขนาดของพระอาทิตย์ทรงกลดจะมีขนาดแตกต่างกันออกไป แต่ส่วนมากจะมีขนาดเฉลี่ย 30 องศา โดยการลากเส้นตรง 2 เส้น มาบรรจบกันที่ดวงตาผู้มอง ได้แก่ เส้นตรงที่ลากจากกึ่งกลางของปรากฏการณ์มาที่ตาผู้มอง และเส้นตรงที่ลากจากขอบของปรากฏการณ์มาที่ดวงตาผู้มอง</span></p>

<p><br />
<span style=\"font-size:16px\">ที่มาข่าวและภาพ : Thai Pbs.</span></p>

<p><span style=\"font-size:16px\">&nbsp;</span></p>
