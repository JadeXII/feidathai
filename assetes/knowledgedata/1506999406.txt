<div style=\"text-align:center\"><br />
<span style=\"font-size:medium\"><span style=\"font-family:Tahoma\"><strong>&nbsp;สูบบุหรี่ไฟฟ้า &#39;มะเร็งคูณสอง&#39;<br />
<br />
<br />
<img alt=\"\" src=\"/UserFiles/Image/whatareelect01.jpg\" style=\"height:320px; width:500px\" /></strong></span></span><br />
&nbsp;</div>

<div>
<p><span style=\"font-size:16px\">&nbsp; &nbsp; &nbsp;&quot;บุหรี่ไฟฟ้า&quot; สูบมากๆ ก่อให้เกิดมะเร็งหลายชนิด ที่สำคัญยังมีสารโลหะหนักที่เป็นพิษต่อร่างกายทั้งนิเกิลและโครเมียมที่มีพิษต่อปอด และแคดเมียมที่มีพิษต่อไต</span></p>

<p><span style=\"font-size:16px\">ในปี 2559 ประเทศไทยต้องสูญเสียประชากรมากถึง 52,000 คน หรือเฉลี่ยวันละ 142 คน จากพิษภัยที่มากับบุหรี่ ซึ่งเปรียบเทียบการสูญเสียประชากรจำนวน 6 คน ภายในเวลาเพียง 60 นาที</span></p>

<p><span style=\"font-size:16px\">&nbsp; &nbsp; &nbsp;นอกจากบุหรี่แบบซองทั่วไปแล้ว เทรนด์การสูบบุหรี่ในยุคนี้ยังหันมาใช้บุหรี่ไฟฟ้าแทน ตามความเชื่อผิด ๆ ว่าบุหรี่ไฟฟ้าไม่อันตราย โทษฐานที่ไม่มีควันไม่มีกลิ่น เมื่อเร็ว ๆ นี้ คณะแพทยศาสตร์จาก 3 สถาบัน ทั้งจุฬาลงกรณ์มหาวิทยาลัย โรงพยาบาลรามาธิบดี มหา วิทยาลัยมหิดล และศิริราชพยาบาล มหาวิทยาลัยมหิดล ได้จัด การประชุมวิชาการร่วม คณะแพทยศาสตร์ร่วมสถา บัน พ.ศ. 2560 : จุฬาฯ&ndash;รามาฯ &ndash;ศิริราชฯ (JCMS 2017) ขึ้น หัวข้อ บุหรี่ไฟฟ้ากับเยาวชนไทย เพื่อเผยแพร่ข้อเท็จจริงและองค์ความรู้ที่ถูกต้อง</span></p>

<p><span style=\"font-size:16px\">&nbsp; &nbsp; &nbsp;รศ.นพ.ฉันชาย สิทธิพันธุ์ รองคณบดีฝ่ายวางแผนและพัฒนา คณะแพทย ศาสตร์จุฬาลงกรณ์มหาวิทยาลัย เปิดเผยสถานการณ์การบริโภคยาสูบและบุหรี่ไฟฟ้าของเยาวชนไทยว่า แม้ช่วงเวลากว่า 20 ปีที่ผ่านมาจะมีจำนวนผู้สูบบุหรี่ลดลงในช่วงกลุ่มวัยต่าง ๆ แต่ในทางกลับกันพบว่าเด็กและเยาวชนเป็นกลุ่มที่มีจำนวนการใช้บุหรี่เพิ่มขึ้น สะท้อนว่าสถานการณ์การเข้าถึงและบริโภคยาสูบของเยาวชนไทยยังค่อนข้างน่าเป็นห่วง เพราะปัจจุบันยังมีคนไทยสูบบุหรี่เฉลี่ย 11 ล้านคน เทียบเท่ากับมีคน&nbsp; 1 คนที่สูบบุหรี่จากคนจำนวน 6 คน&nbsp;</span></p>

<div>
<p><span style=\"font-size:16px\">&nbsp; &nbsp; &nbsp;&ldquo;บุหรี่ไฟฟ้าไม่ได้เป็นบุหรี่ที่ปลอดภัย แต่จะได้รับสารพิษมากหรือน้อยนั้นขึ้นอยู่กับเทคนิคการสูบ วิธีสูบ ความแรงของแบตเตอรี่เผาไหม้ และการผสมสารแต่งกลิ่น เนื่องจากเมื่อสารแต่งกลิ่นถูกความร้อนเผาไหม้จะทำให้เกิดการปล่อยอนุภาคขนาดเล็กมาก (PM 2.5) หรือเล็กกว่าขนาดหมอกควันที่เกิดขึ้นทางภาคเหนือ และเกิดอนุภาคนาโนที่แทรกซึมไปก่อตัวอันตรายในอวัยวะต่าง ๆ ได้ทั่วร่างกาย ไม่ว่าจะเป็นเยื่อบุหลอด ลมและถุงลม&rdquo; รศ.นพ.นิธิ เจียรกุล ภาควิชาอายุรศาสตร์ คณะแพทยศาสตร์ศิริราชพยาบาล ให้ข้อมูลจริงบุหรี่ไฟฟ้า พร้อมบอกเล่าของที่มาบุหรี่ไฟฟ้าว่า เดิมทีบุหรี่ไฟฟ้าเป็นอุปกรณ์ที่ถูกสร้างขึ้นมาเพื่อใช้บำบัดนิโคตินสำหรับผู้ที่ต้องการเลิกบุหรี่ ซึ่งเป็นวิธีบำบัดร่วมกับการรักษา เนื่องจากบุหรี่ไฟฟ้าจะส่งนิโคตินเข้าร่างกายได้ดีกว่าการใช้หมากฝรั่งเลิกบุหรี่...ดังนั้นจึงจำกัดการใช้งานภายใต้การดูแลของแพทย์ซึ่งในบางประเทศผู้ที่ไม่รับการบำบัดจะไม่สามารถเข้าถึงบุหรี่ไฟฟ้าได้</span></p>

<p><span style=\"font-size:16px\">&nbsp; &nbsp; &nbsp;ทั้งนี้บุหรี่ไฟฟ้าจะมี 2 ส่วนประกอบ คือส่วนของแบตเตอรี่และส่วนน้ำยาบุหรี่ไฟฟ้าที่มีอันตรายถึง 95% เนื่อง จากน้ำยาบุหรี่ในท้องตลาดส่วนใหญ่สกัดจากใบยาสูบ แม้จะสูบบุหรี่ไฟฟ้าแต่ร่างกายยังได้</span></p>

<p><span style=\"font-size:16px\">รับนิโคตินอยู่เหมือนเดิม แต่ต่างกันตรงที่บุหรี่ไฟฟ้าสามารถเพิ่มสารนิโคตินในการสูบแต่ละครั้งได้สูงกว่าบุหรี่ธรรมดา 3-10 เท่า</span></p>

<p><span style=\"font-size:16px\">&nbsp; &nbsp; &nbsp;อีกทั้งยังมีสารก่อมะเร็งหลายชนิด เช่น เบนซีน อะเซตตัลดีไฮด์ ไดเอทธิลีนไกลคอล สารไนโตรซามีน ที่สำคัญยังมีสารโลหะหนักที่เป็นพิษต่อร่างกายทั้งนิเกิลและโครเมียมที่มีพิษต่อปอด และแคดเมียมที่มีพิษต่อไต</span></p>

<p><span style=\"font-size:16px\">&nbsp; &nbsp; สำหรับประเด็นเรื่องเด็กและเยาวชนเป็นเหยื่อของบุหรี่ไฟฟ้า อ.พญ.นภารัตน์ อมรพุฒิสถาพร สาขาวิชาโรคระบบการหายใจและเวชบำบัดวิกฤติ ภาควิชาอายุร ศาสตร์ คณะแพทย ศาสตร์ โรงพยาบาลรามาธิบดี ให้ข้อมูลไว้ว่า จากการลงไปศึกษาพฤติกรรมผู้ติดบุหรี่ไฟฟ้าจำนวน 214 ราย พบว่าอายุเฉลี่ยของเยาวชนในการเริ่มสูบบุหรี่อยู่ที่ 16 ปี โดยสาเหตุอันดับหนึ่งมาจากเพราะความอยากลอง จากเพื่อนชักชวน และคิดว่าเท่ เพราะเชื่อว่าเป็นอุปกรณ์ที่มาจากต่างประเทศ ตามลำดับ ซึ่งเยาวชนที่สูบบุหรี่ไฟฟ้าประมาณ 1 ใน 4 สูบเป็นประจำทุกวัน และบางคนต้องสูบภายใน 5 นาทีหลังตื่นนอน</span></p>

<p><span style=\"font-size:16px\">&nbsp; &nbsp; &ldquo;จากการทบทวนการศึกษาวิจัยอย่างเป็นระบบในวัยรุ่นต่างประเทศ ช่วงอายุระหว่าง 14-30 ปี จำนวน 17,389 คน พบว่า วัยรุ่นที่สูบบุหรี่ไฟฟ้าจะมีความเสี่ยงต่อการเป็นผู้สูบบุหรี่ทั่วไปในอนาคตสูงถึง 3.6 เท่าของผู้ที่ไม่สูบบุหรี่ไฟฟ้า จากการติด ตามเยาวชนเมืองพิตต์ สเบิร์ก รัฐเพนซิลเวเนีย สหรัฐอเมริกา ในเวลา 1 ปี มีรายงานพบว่าเยาวชนที่ใช้บุหรี่ไฟฟ้าร้อยละ 38 กลายเป็นคนสูบบุหรี่ในอนาคต&rdquo;&nbsp;</span></p>

<p><span style=\"font-size:16px\">&nbsp; &nbsp; แม้ปัจจุบันประเทศไทยจะมีกฎหมายห้ามนำเข้าและจำหน่ายบุหรี่ไฟฟ้า แต่ปฏิเสธไม่ได้ว่า ยังคงพบเห็นการขายผ่านช่องทางอินเทอร์เน็ตและตลาดทั่วไป สะท้อนให้เห็นว่าหน่วยงานที่มีอำนาจ จับกุมหย่อนยาน</span></p>
</div>

<p><br />
<span style=\"font-size:16px\">ที่มา : เดลินิวส์</span></p>
</div>
