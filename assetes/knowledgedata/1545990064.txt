<p style=\"text-align:center\"><img alt=\"\" src=\"/ckfinder/userfiles/images/560%20x%20292%20%E0%B8%95%E0%B8%AD%E0%B8%99%E0%B8%97%E0%B8%B5%E0%B9%88%203-01.jpg\" /></p>

<p style=\"text-align:center\">&nbsp;</p>

<p><span style=\"font-size:16px\">โดย&nbsp; ：แพทย์จีน มาลิน&nbsp; ปิยะชินวรรณ</span></p>

<p>&nbsp;</p>

<p><span style=\"font-size:16px\"><span style=\"color:#c0392b\"><strong>ผู้ป่วยที่รับประทานยาจีนมีข้อห้ามเรื่องอาหารการกินหรือไม่</strong></span><br />
&bull; อาหารทุกอย่างมีคุณลักษณะเฉพาะตัว ส่งผลกระทบไม่มากก็น้อยต่อโรค<br />
&bull; ใช้ยาจีนบางชนิดควรเลี่ยงอาหารบางอย่าง เพราะจะกระทบต่อประสิทธิภาพการรักษา หรืออาจเกิดบทบาทตรงข้ามกัน<br />
&bull; เพื่อให้ยาจีนใช้รักษาได้อย่างเห็นผล ควรงดเว้นอาหารย่อยยาก เช่น อาหารดิบ อาหารแช่เย็น อาหารมัน อาหารคาวจัดหรือมีรสจัด<br />
&bull; งดเว้นไม่ใช่ห้ามเด็ดขาด ควรพิจารณาจากโรคและสภาพผู้ป่วยเป็นหลัก ดังนั้นควรปรึกษาแพทย์เพื่อจัดยาเสริม หรือยาบำรุงที่ถูกต้อง</span></p>

<p><span style=\"font-size:16px\"><span style=\"color:#c0392b\"><strong>จังหวะใดที่ควรจะเริ่มการรักษาด้วยยาจีน</strong></span><br />
&bull; ผู้ที่กำลังรอผลการตรวจชิ้นเนื้อ<br />
&bull; ผู้ที่ต้องการเพิ่มประสิทธิภาพการรักษาวิธีหลัก<br />
&bull; ผู้ที่ต้องการลดผลข้างเคียงจากการรักษาวิธีหลัก<br />
&bull; ผู้ที่ไม่สามารถรับการรักษาวิธีหลัก หรือผู้ป่วยอายุมากเกินไป<br />
&bull; ผู้ที่ไม่ต้องการรับการรักษาวิธีหลัก<br />
&bull; ผู้ที่รับการรักษาวิธีหลักครบแล้ว และต้องการหลีกเลี่ยงการเกิดซ้ำของโรค<br />
&bull; ผู้ที่มีความเสี่ยงการเกิดมะเร็งสูง เนื่องจากมีประวัติคนในครอบครัวเป็นมะเร็ง<br />
&bull; ผู้ที่มีปัญหาด้านระบบภูมิคุ้มกันของร่างกาย</span></p>

<p><span style=\"font-size:16px\">&nbsp;&nbsp; &nbsp; ยาจีน&nbsp; นอกจากได้มาจากพืชสมุนไพรทั้งที่ขึ้นเองตามธรรมชาติ&nbsp; และที่เพาะเลี้ยงขึ้นมาแล้ว&nbsp; ยังรวมถึงตัวยาที่ได้จากสัตว์วัตถุ&nbsp; ธาตุวัตถุ&nbsp; สัตว์วัตถุเช่น&nbsp; เขากวางอ่อน&nbsp; ไส้เดือน&nbsp; ตุ๊กแก&nbsp; ชะมดเชียง&nbsp; เป็นต้น&nbsp; ส่วนธาตุวัตถุก็ได้แก่&nbsp; กำมะถัน&nbsp; พิมเสน&nbsp; ดีเกลือ&nbsp; เป็นต้น&nbsp; ปัจจุบันยาจีนได้มีกระบวนการผลิตที่ทันสมัย&nbsp; และได้พัฒนาเป็นยาสำเร็จรูปหลายรูปแบบ&nbsp; ทั้งที่เป็นยาเม็ดแคปซูล&nbsp; ยาผง&nbsp; ยาเม็ดลูกกลอน&nbsp; ยาน้ำ&nbsp; ยาฉีด&nbsp; กระทั่งเป็นยาทา&nbsp; เป็นพลาสเตอร์ยา&nbsp; เพื่อสะดวกต่อการบริโภคของผู้ป่วย แต่ที่ยังคงเป็นเอกลักษณ์ตั้งแต่สมัยโบราณก็คือยาหม้อ&nbsp; ซึ่งนำตัวยาสมุนไพรต่างๆที่หมอจีนจัดให้มาต้มในหม้อดินแล้วดื่ม</span></p>

<p><span style=\"font-size:16px\">&nbsp;&nbsp; &nbsp; การเลือกใช้ยาปรุงสำเร็จรูปก็ควรต้องตรวจสอบจากกระบวนการผลิตว่าได้มาตรฐาน&nbsp; GMP หรือไม่ ผ่านการทดสอบทางห้องปฏิบัติการและการทดลองทางคลินิกมาหรือไม่ และที่สำคัญก็คงใช้ยาให้เหมาะสมกับอาการโรคของเราด้วย ไม่ใช่ฟังจากเพื่อนบ้านหรือคนแนะนำว่ายานี้ดี ก็ไปขอซื้อจากร้านขายยา หรือเดินไปหาหมอจีน แมะจับชีพจรจัดยาไปต้มอยู่ 3 -4 ชุด กินไม่ได้ผลก็เลิกกินเลย แล้วบอกว่ายาจีนกินแล้วไม่เห็นผล ในการรักษาโรคด้วยยาจีนนั้น ต้องใช้ระยะเวลาพอสมควร โดยเฉพาะโรคมะเร็งซึ่งการพัฒนาของโรคค่อนข้างเร็วและสลับซับซ้อน&nbsp; การใช้ยาจีนรักษาจึงควรเป็นตำรับยาที่รวมตัวยาหลายหลากซึ่งมีสรรพคุณหลายๆ ด้าน&nbsp; เข้าบำบัดรักษาแบบองค์ร่วมประสานกับการฟื้นฟูเฉพาะส่วน&nbsp; จึงจะทำให้ประสิทธิภาพการรักษาเด่นชัด&nbsp; การเลือกใช้ตัวยาตัวเดียวเพื่อบำบัดรักษานั้น&nbsp; ส่วนมากจะแก้ได้เพียงกลุ่มอาการโรค&nbsp; เช่น ไอก็แก้อาการไอ&nbsp; ท้องผูกก็แก้อาการท้องผูก&nbsp; เป็นต้น&nbsp; ตัวยาบางอย่างก็มีสรรพคุณเพียงขับร้อนถอนพิษหรือสลายก้อน&nbsp; แต่ไม่สามารถบำบัดเซลล์ที่สึกหรอ&nbsp; หรือไม่สามารถทำลายหรือยับยั้งเซลล์มะเร็งได้&nbsp; สุดท้ายผู้ป่วยก็ไม่บรรลุจุดประสงค์ในการรักษาหรือต้านโรคมะเร็ง&nbsp; แต่อาจสูญเสียการช่วงชิงโอกาสที่ดีไปอย่างน่าเสียดาย</span></p>

<p><span style=\"font-size:16px\">&nbsp;&nbsp;&nbsp;&nbsp; ยาจีนช่วยเสริมประสิทธิภาพการผ่าตัด&nbsp; เพราะช่วยให้ผู้ป่วยมีสุขภาพที่แข็งแรงพร้อมรับการผ่าตัด&nbsp; ยาจีนช่วยบรรเทาผลข้างเคียงจากพิษของคีโมบำบัดและรังสีรักษา ช่วยให้ผู้ป่วยสามารถยืนหยัดคีโมบำบัดหรือรังสีรักษาจนจบคอร์ส&nbsp; เพราะยาจีนจะช่วยปรับขับร้อนถอนพิษ&nbsp; ปรับชวี่เลือด&nbsp; ค้ำจุนเจิ้งชวี่&nbsp; บำรุงไต&nbsp; บำรุงม้ามและกระเพาะอาหาร&nbsp; เป็นต้น&nbsp; เพื่อให้ร่างกายพร้อมที่จะเข้ารับการบำบัดในครั้งต่อไป</span></p>

<p><span style=\"font-size:16px\">&nbsp;&nbsp;&nbsp;&nbsp; ผู้ป่วยบางรายอาจไม่เหมาะที่จะผ่าตัด&nbsp; หรือรับคีโมบำบัดและรังสีรักษาไม่ได้&nbsp; การใช้ยาจีนจะมีบทบาทบรรเทาอาการของโรค&nbsp; เช่น ช่วยให้เจริญอาหาร&nbsp; ช่วยลดอาการปวด&nbsp; ลดอาการบวม&nbsp; ช่วยเสริมประสิทธิภาพภูมิคุ้มกัน&nbsp; เพื่อให้ผู้ป่วยมีคุณภาพชีวิตที่ดียิ่งขึ้น</span></p>

<p><span style=\"font-size:16px\">&nbsp;&nbsp;&nbsp;&nbsp; ดังนั้น&nbsp; การเริ่มใช้ยาจีน&nbsp; อาจกล่าวได้ว่ายิ่งเร็วยิ่งดี&nbsp; และควรใช้ยาจีนควบคู่ไปกับการรักษาแผนปัจจุบันผู้ป่วยไม่ควรปฏิเสธการรักษาด้วยแผนปัจจุบัน&nbsp; โรคมะเร็งบางชนิดเช่นมะเร็งกระเพาะอาหาร&nbsp; เมื่อผ่าตัดและทำคีโมหรือรังสีบำบัดแล้ว&nbsp; ก็มีโอกาสหายขาดสูงมาก&nbsp; ยิ่งถ้าได้ใช้ควบคู่กับยาจีน&nbsp; ผลการรักษาจะชัดเจนและเร็วยิ่งขึ้น&nbsp; มีบางท่านเข้าใจผิดคิดว่ายาจีนเหมาะจะใช้กับผู้ป่วยมะเร็งระยะสุดท้ายเท่านั้น&nbsp; บางท่านคิดว่าจะใช้ยาจีนก็ต่อเมื่อไม่มีทางเลือกอื่นแล้วเท่านั้น&nbsp; แต่ความเป็นจริงแล้วเมื่อท่านผ่านขั้นตอนการรักษาแผนปัจจุบันไม่ว่าจะผ่าตัดก็ดี&nbsp; คีโมหรือฉายแสงก็ดี&nbsp; สุขภาพท่านก็ถูกทำลายจนสะบักสะบอมแล้ว&nbsp; ภูมิคุ้มกันของร่างกายก็ตกต่ำอย่างไม่น่าเชื่อ&nbsp; ไม่ว่าเม็ดเลือดขาวก็ดี&nbsp; เกล็ดเลือดก็ดี&nbsp; หรือแม้แต่เม็ดเลือดแดงก็ลดน้อยลงไปมาก&nbsp; เมื่อท่านมาพบหมอ&nbsp; ก็มักถามว่าจะรักษาหายไหม&nbsp; ต้องกินยาจีนนานเท่าไร&nbsp; ซึ่งเป็นคำถามที่หมอจะต้องใช้เวลาชี้แจงให้เข้าใจ&nbsp; การกินยานานเท่าไรนั้นขึ้นอยู่กับการพัฒนาไปของโรค&nbsp; สภาวะการขับพิษต่างๆ&nbsp; ในร่างกายออกไป&nbsp; การปรับสมดุลของหยินยาง&nbsp; การต้านและยับยั้งเซลล์มะเร็งให้ได้&nbsp; ตลอดจนการฟื้นฟูเซลล์ที่สึกหรอ&nbsp; บำรุงร่างกายเสริมภูมิคุ้มกันให้แข็งแรง&nbsp; คงเป็นการยากที่จะบอกได้ว่าเมื่อไรจะหาย&nbsp; หรือต้องกินยานานเท่าไร&nbsp; คงต้องรักษากันไปเป็นขั้นตอน&nbsp; และต้องใช้เวลาในการรักษา</span></p>
