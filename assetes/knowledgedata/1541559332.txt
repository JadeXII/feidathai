<p style=\"text-align:center\"><img alt=\"\" src=\"/ckfinder/userfiles/images/%E0%B8%AA%E0%B8%9B%E0%B8%AA%E0%B8%8A_%E0%B9%81%E0%B8%88%E0%B8%87%E0%B8%A7%E0%B8%B1%E0%B8%84%E0%B8%8B%E0%B8%B5%E0%B8%99%E0%B8%9B%E0%B9%89%E0%B8%AD%E0%B8%87%E0%B8%81%E0%B8%B1%E0%B8%99%E0%B8%A1%E0%B8%B0%E0%B9%80%E0%B8%A3%E0%B9%87%E0%B8%87%E0%B8%9B%E0%B8%B2%E0%B8%81%E0%B8%A1%E0%B8%94%E0%B8%A5%E0%B8%B9%E0%B8%81%E0%B8%82%E0%B8%B2%E0%B8%94-01.jpg\" style=\"height:292px; width:560px\" /></p>

<p style=\"text-align:center\">&nbsp;</p>

<p><span style=\"font-size:16px\"><strong>สปสช.แจงวัคซีนป้องกันมะเร็งปากมดลูกขาด</strong></span></p>

<p><span style=\"font-size:16px\">&nbsp; &nbsp; &nbsp;นพ.รัฐพล เตรียมวิชานนท์ ผู้ช่วยเลขาธิการสำนักงานหลักประกันสุขภาพ แห่งชาติ (สปสช.) กล่าวรายงานความคืบหน้าการจัดหาวัคซีนเอชพีวี ป้องกัน มะเร็งปากมดลูกในนักเรียนหญิงชั้น ป.5 ในที่ประชุมคณะกรรมการ สปสช. ซึ่งมี ศ.นพ.ปิยะสกล สกลสัตยาทร รมว.สาธารณสุข (สธ.) เป็นประธาน ว่าไทยต้องการ วัคซีน 884,103 โดส วัคซีนเข็มแรกได้จัดหาแล้ว 449,121 โดส และกระจายฉีดให้กับ นักเรียนหญิง 269,121 โดสยังเหลือในสต๊อก 180,000 โดส ส่วนวัคซีนเข็ม 2 ซึ่งมีแผนจัดซื้อ 449,121 โดส ซึ่งเปิดซองประมูลแล้วแต่ยังไม่มีบริษัทใดเข้าร่วม เพราะติดปัญหาว่า สปสช.ไม่มีระบบการจัดซื้อวัคซีนข้ามปี ดังนั้นจึงมี 2 ทางเลือกให้บอร์ด สปสช. พิจารณาคือ</span></p>

<ol>
	<li><span style=\"font-size:16px\">กระจายวัคซีนที่เหลือให้กับนักเรียนที่ได้รับวัคซีนเข็มแรกไปแล้ว เพื่อให้ฉีดครบ 2 เข็ม ตามเกณฑ์</span></li>
	<li><span style=\"font-size:16px\">กระจายวัคซีนที่เหลือให้นักเรียน ที่ยังไม่เคยฉีดเพื่อให้มีนักเรียนได้รับวัคซีนเข็มที่ 1 ครบทุกราย</span></li>
</ol>

<p><span style=\"font-size:16px\">ซึ่งกรมควบคุมโรคได้ทำหนังสือเข้ามายืนยันว่า ขณะนี้วัคซีนเอชพีวีขาดจริงๆ จึงเสนอ ให้กระจายวัคซีน ที่เหลือให้กับเด็กหญิงที่ไม่เคยได้รับวัคซีนมาก่อน เพราะมีข้อมูลผลการศึกษาในคอสตาริกาและอินเดียพบว่าเมื่อได้รับวัคซีนเข็มแรกแล้วประสิทธิภาพจะป้องกันโรคได้ 4-7 ปี&nbsp;ศ.นพ.ปิยะสกลกล่าวว่า ส่วนตัวเห็นว่าสปสช.ต้องวางระบบการจัดซื้อวัคซีนข้ามปี และต้องทำทุกวัคซีน ส่วนการกระจายวัคซีนที่เหลือ ต้องให้ผู้เกี่ยวข้องไปพิจารณาเรื่องนี้อีกครั้ง และนำมาเสนอในวันที่ 3 ธ.ค.นี้ โดยอิงคำแนะนำขององค์การอนามัยโลกด้วย.</span></p>

<p><span style=\"font-size:16px\">ที่มา <a href=\"https://www.thairath.co.th/content/1414005\">ไทยรัฐ</a></span></p>
