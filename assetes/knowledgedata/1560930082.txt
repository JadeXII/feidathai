<p style=\"text-align:center\"><span style=\"font-size:16px\"><span style=\"font-family:Arial,Helvetica,sans-serif\"><img alt=\"\" src=\"/ckfinder/userfiles/images/560%20x%20292-01(39).jpg\" style=\"height:292px; width:560px\" /></span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; คนไข้ที่รักการออกกำลังกายแต่ติดปัญหาเรื่องสุขภาพภายหลังการรักษาโรคมะเร็ง และไม่แน่ใจว่าจะสามารถกลับไปออกกำลังกายได้เหมือนเดิมหรือไม่นั้น วันนี้เรามีคำตอบมาเป็นแนวทางให้กับคนไข้ที่รักการออกกำลังกายทุกคน</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#c0392b\"><strong>&ldquo;ตำแหน่งของมะเร็ง&rdquo; ปัจจัยสำคัญ...เรื่องการออกกำลังกายในผู้ป่วยมะเร็ง</strong></span><br />
&nbsp;&nbsp;&nbsp;&nbsp; สำหรับคนไข้ที่ป่วยเป็นโรคมะเร็งและทำการรักษาด้วยการให้คีโมเทอราปี (Chemotherapy) หรือ ยาเคมีบำบัด หากมีความต้องการออกกำลังกาย จะสามารถออกกำลังกายได้เหมือนคนปกติทั่วไป เพียงแต่ตำแหน่งของการเกิดโรคมะเร็งต้องไม่ส่งผลกระทบต่อการออกกำลังกายมากนัก เช่น คนไข้ที่ป่วยเป็นโรคมะเร็งในปอด แล้วต้องผ่าตัดปอดออกไปเหลือเพียงหนึ่งข้าง การออกกำลังกายจะส่งผลให้ปอดข้างนั้นทำงานหนักขึ้นเพื่อให้ออกซิเจนกับเลือดอย่างเพียงพอ ทำให้คนไข้เหนื่อยง่าย เราจึงต้องดูรูปแบบการออกกำลังกายที่เหมาะสมกับผู้ป่วยเป็นรายบุคคล</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; อีกตัวอย่างหนึ่งคือผู้ป่วยโรคมะเร็งในกระดูก ก็อาจส่งผลกระทบต่อการออกกำลังกายได้เช่นกัน เพราะมะเร็งในกระดูกจะส่งผลให้ความแข็งแรงของกระดูกลดลง ทำให้ไม่สามารถออกกำลังกายที่มีการกระแทก กระเทือนได้</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">ซึ่งที่ผ่านมาก็เคยมีกรณีของผู้ป่วยโรคมะเร็งลำไส้ หลังจบการรักษาก็สามารถกลับไปวิ่งมาราธอนได้เหมือนนักกีฬาทั่วไป</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#c0392b\"><strong>งดออกกำลังกาย! หากอยู่ในระหว่างการรักษาด้วยการฉายแสง</strong></span><br />
&nbsp;&nbsp;&nbsp;&nbsp; สำหรับคนไข้โรคมะเร็งที่กำลังอยู่ในโปรแกรมการรักษาด้วยการฉายแสงนั้น แม้ว่าจะเป็นโรคมะเร็งในอวัยวะที่ไม่ส่งผลกระทบต่อการออกกำลังกาย &ldquo;ควรงดการออกกำลังกาย&rdquo; ไว้ก่อน รวมไปถึง...งดทำกิจกรรมอื่นๆ ที่ทำให้เหงื่อออกมากกว่าปกติ เพราะการที่มีเหงื่อออกจะทำให้ผิวหนังที่กำลังรับการรักษาด้วยการฉายแสงอยู่ อาจเกิดการเปื่อย ถลอก หรือเป็นแผลได้ง่ายขึ้น ควรรอเวลาให้ฉายแสงจนครบและผิวหนังบริเวณฉายแสงกลับมาเป็นปกติก่อน</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; ส่วนใหญ่คนไข้สามารถออกกำลังกายได้หลังจบโปรแกรมการรักษาด้วยการฉายแสง ประมาณเป็นเดือน 2 - 3 เดือนขึ้นไป หรือทำตามคำแนะนำของแพทย์ผู้รักษาที่จะวินิจฉัยว่าคนไข้สามารถกลับไปออกกำลังกายเมื่อไหร่ และควรออกกำลังกายในรูปแบบไหนจึงเหมาะสม</span></span></p>

<p>&nbsp;</p>

<p><span style=\"font-size:16px\"><span style=\"font-family:Arial,Helvetica,sans-serif\">ข้อมูลจาก นพ.วิชิต อาภรณ์วิรัตน์ แพทย์ประจำศูนย์มะเร็ง โรงพยาบาลพญาไท 2</span></span></p>
