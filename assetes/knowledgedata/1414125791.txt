<p>&nbsp;</p>

<p style=\"text-align:center\"><span style=\"font-size:22px\"><span style=\"color:#3366ff\"><strong>มารู้จัก &ldquo;มะเร็งต่อมน้ำเหลือง&rdquo; </strong></span></span></p>

<p style=\"text-align:center\"><span style=\"font-family:Tahoma\"><span style=\"font-size:small\"><img alt=\"\" src=\"/UserFiles/Image/TCM-6.jpg\" style=\"height:262px; width:350px\" /></span></span></p>

<p><span style=\"font-family:Tahoma\"><span style=\"font-size:small\">&nbsp;<span style=\"font-size:16px\">&nbsp;&nbsp;&nbsp;&nbsp;&nbsp;&nbsp;<span style=\"color:#666699\"> </span></span></span></span><span style=\"font-size:16px\">กรมการแพทย์ เผยมะเร็งต่อมน้ำเหลือง เป็นมะเร็งระบบเลือดที่พบได้มากที่สุดในประเทศไทยและในโลกและติดอันดับ 1 ใน 5 ของมะเร็งที่พบบ่อยในคนไทย แนะหลีกเลี่ยงและปรับเปลี่ยนพฤติกรรมเสี่ยง<br />
<br />
&nbsp;&nbsp;&nbsp;&nbsp;&nbsp;&nbsp;&nbsp;&nbsp; นายแพทย์สุพรรณ ศรีธรรมมา อธิบดีกรมการแพทย์ เปิดเผยว่า โรคมะเร็งเป็นปัญหาทางสาธารณสุข ที่สำคัญของโลก และเป็นสาเหตุการเสียชีวิตของประชากรที่เพิ่มสูงขึ้นทุกปี พบว่าทั่วโลกมีผู้ป่วยรายใหม่จำนวน 12.7 ล้านราย สำหรับประเทศไทย พบว่าเพศชาย ป่วยเป็นโรคมะเร็งตับมากที่สุด และในเพศหญิงพบโรคมะเร็งเต้านมสูงเป็นอันดับแรก ซึ่งร้อยละ 30-40 ของโรค เกิดจาก 5 ปัจจัยเสี่ยงที่สำคัญ ได้แก่ มีค่าดัชนีมวลกายสูงเกินค่ามาตรฐาน พฤติกรรมในการบริโภค ขาดการออกกำลังกาย การสูบบุรี่ และดื่มเครื่องดื่มแอลกอฮอล์ ส่งผลให้คนไทยป่วยด้วยโรคมะเร็งเพิ่มขึ้น โดยเฉพาะโรคมะเร็งทางระบบโลหิต มีจำนวนผู้ป่วยเพิ่มขึ้นอย่างต่อเนื่อง ที่สามารถพบได้บ่อย คือ มะเร็งต่อมน้ำเหลือง</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; จากสถิติ มะเร็งชนิดนี้ เป็นมะเร็งระบบเลือดที่พบได้มากที่สุดในประเทศไทยและในโลกและติดอันดับ 1 ใน 5 ของมะเร็งที่พบบ่อยในคนไทย โดยมีผู้ป่วยใหม่ที่ได้รับการวินิจฉัยว่าเป็นมะเร็งต่อมน้ำเหลืองปีละกว่า 1,000 ราย<br />
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br />
&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;นายแพทย์วีรวุฒิ อิ่มสำราญ ผู้อำนวยการสถาบันมะเร็งแห่งชาติ กล่าวถึง สาเหตุของมะเร็งต่อมน้ำเหลืองในทางการแพทย์ ยังไม่ทราบแน่ชัด แต่พบว่า เกิดจากต่อมน้ำเหลืองหรือเนื้อเยื่อน้ำเหลือง มีสภาวะการเจริญเติบโตมากเกินไปในระบบน้ำเหลือง โดยปกติระบบน้ำเหลืองของร่างกายมีหน้าที่ต่อสู้เชื้อโรคโดยการขนส่งน้ำเหลืองไปตามหลอดน้ำเหลืองทั่วร่างกาย เมื่อต่อมน้ำเหลืองทำงานผิดปกติ เกิดปัญหาที่สำคัญคือ ภูมิคุ้มกันต่ำลง ทำให้ติดเชื้อได้ง่าย และเนื่องจากอาการของมะเร็งต่อมน้ำเหลืองเหมือนอาการอื่นๆที่พบได้ในภาวะต่างๆ เช่น การติดเชื้อ ภูมิแพ้<br />
<br />
<span style=\"color:#666699\">&nbsp;&nbsp;&nbsp;&nbsp;&nbsp;&nbsp;&nbsp; </span>ดังนั้น จึงมีผู้ป่วยบางส่วนที่ไม่ได้รับการวินิจฉัยและรักษาที่ถูกต้องตั้งแต่แรก โดยทั่วไปอาการของมะเร็งต่อมน้ำเหลือง มักจะกินเวลานาน และไม่สามารถอธิบายได้จากสาเหตุอื่น จะมีอาการ คือ พบก้อนที่บริเวณต่างๆ ของร่างกาย เช่น ที่คอ รักแร้ หรือ ขาหนีบ<br />
<br />
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; โดยก้อนที่เป็นมะเร็งต่อมน้ำเหลืองนั้นมักไม่เจ็บ ซึ่งต่างจากการติดเชื้อที่มักมีอาการเจ็บที่ก้อน นอกจากนี้ยังมีอาการ ไข้ หนาวสั่น มีเหงื่อออกมากตอนกลางคืน เบื่ออาหาร และน้ำหนักลดอ่อนเพลียโดยไม่ทราบสาเหตุ ไอเรื้อรัง และหายใจจไม่สะดวก ต่อมทอนซิลโต อาการคันทั่วร่างกาย ปวดศีรษะ<br />
<br />
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ดังนั้น ผู้ที่มีปัจจัยเสี่ยง ได้แก่ อายุที่เพิ่มมากขึ้นตั้งแต่ 60 ปี ขึ้นไป เพศ โดยพบผู้ป่วยในเพศชายมากกว่าเพศหญิง การติดเชื้อแบคทีเรีย ภาวะพร่องภูมิคุ้มกันของร่างกาย เช่น ผู้ป่วย HIV และ ผู้ป่วยโรค SLE เป็นต้น ดังนั้น บุคคลที่มีปัจจัยเสี่ยงในเบื้องต้นควรได้รับการตรวจสุขภาพเป็นประจำทุกปี และหากมีอาการดังกล่าวให้รีบพบแพทย์เพื่อวินิจฉัยโรค เพราะโรคนี้หากได้รับการรักษาในระยะเริ่มต้น สามารถหายขาดได้<br />
<br />
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style=\"color:#cc99ff\"> </span><strong>ที่สำคัญคือการหลีกเลี่ยงและปรับเปลี่ยนพฤติกรรมเสี่ยงเพื่อป้องกันการเกิดโรคมะเร็ง เช่น งดสูบบุหรี่ งดดื่มสุรา หลีกเลี่ยงการสัมผัสกับสารเคมี รับประทานอาหารที่หลากหลายครบ 5 หมู่ ออกกำลังกายสม่ำเสมอ ตรวจสุขภาพเป็นประจำทุกปี พักผ่อนให้เพียงพอ ทำจิตใจ ให้แจ่มใส จะทำให้ห่างไกลจากโรคมะเร็ง</strong></span></p>

<p>&nbsp;</p>

<p><span style=\"font-size:16px\"><span style=\"color:#3366ff\"><strong>มะเร็งไม่สิ้นหวัง ศูนย์ยาจีนเพื่อผู้ป่วยมะเร็ง<br />
โทร. 02-264-2217-9</strong></span></span></p>
