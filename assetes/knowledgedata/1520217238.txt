<div style=\"text-align:center\"><span style=\"font-size:medium\"><span style=\"font-family:Tahoma\">&nbsp;<strong>คิวบาประสบความสำเร็จในการพัฒนาวัคซีนป้องกัน &quot;โรคมะเร็งปอด&quot; เป็นครั้งแรกของโลก เตรียมส่งวัคซีนเข้ารับการทดสอบทางคลินิกในสหรัฐอเมริกา<br />
<br />
<img alt=\"\" src=\"/UserFiles/Image/news30.jpg\" style=\"height:235px; width:450px\" /></strong></span></span></div>

<p>&nbsp;</p>

<p style=\"margin-left:0px; margin-right:0px\"><span style=\"font-size:16px\">&nbsp; &nbsp; &nbsp;สำนักข่าวต่างประเทศรายงานว่า ซิมาแว็กซ์-อีจีเอฟ (CimaVax-EGF) วัคซีนป้องกันโรคมะเร็งปอด ที่พัฒนาขึ้นโดยสถาบันวิจัยในคิวบา มุ่งเน้นการป้องกันการเกิดโรคซ้ำสอง โดยทำงานต่างจากวัคซีนหรือยาต้านมะเร็งปอดตัวอื่น ๆ ที่มีอยู่ตามท้องตลาด และกำลังได้รับความนิยม ในประเทศแถบละตินอเมริกาหลายประเทศ และยังเป็นยาที่ขึ้นทะเบียนในคิวบาตัวแรกที่ได้รับอนุญาตให้เข้ารับการทดสอบทางคลินิกในสหรัฐอเมริกา</span></p>

<p style=\"margin-left:0px; margin-right:0px\"><span style=\"font-size:16px\">&nbsp; &nbsp; &nbsp;วัคซีนตัวนี้ไม่ได้เน้นทำลายเซลล์มะเร็ง แต่จะช่วยให้ร่างกายสร้างภูมิคุ้มกันขึ้นเอง เพื่อจะหยุดยั้งการเติบโตของเซลล์มะเร็งในร่างกาย โดยผู้ป่วยที่จะเข้ารับวัคซีน จะต้องผ่านการรักษาด้วยเคมีบำบัด หรือรังสีบำบัดก่อนจะรับวัคซีน หากการทดสอบทางคลินิกในสหรัฐอเมริกาประสบความสำเร็จ คาดว่า วัคซีนดังกล่าวจะเป็นแหล่งรายได้สำคัญของคิวบา ในอนาคต<br />
<br />
ที่มา : Thaipbs</span></p>
