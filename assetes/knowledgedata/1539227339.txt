<p style=\"text-align:center\"><img src=\"/ckfinder/userfiles/images/image-20181011100605-1.jpeg\" style=\"height:292px; width:560px\" /></p>

<p><br />
<span style=\"font-size:16px\"><span style=\"background-color:#ffffff; color:#181818\">&nbsp; &nbsp; &nbsp;กรมควบคุมโรค กระทรวงสาธารณสุข เตือนช่วงปลายฝนต้นหนาว อากาศเริ่มเย็นลง ขอให้ประชาชนระมัดระวังการเจ็บป่วย โดยเฉพาะโรคติดต่อระบบทางเดินหายใจ เช่น โรคไข้หวัดใหญ่ โรคปอดบวม ข้อมูลปีนี้พบผู้ป่วย 2 โรคนี้รวมกว่า 3.4 แสนราย เน้นดูแลสุขภาพให้แข็งแรง สวมเสื้อผ้าให้เหมาะสมกับสภาพอากาศที่เปลี่ยนแปลง หากมีไข้สูง อ่อนเพลีย มีน้ำมูก ให้ไปพบแพทย์เพื่อรับการรักษา</span></span></p>

<p><span style=\"font-size:16px\"><span style=\"background-color:#ffffff; color:#181818\">&nbsp; &nbsp; &nbsp;วันนี้ (9 ตุลาคม 2561) นายแพทย์สุวรรณชัย วัฒนายิ่งเจริญชัย อธิบดีกรมควบคุมโรค กล่าวว่า ในช่วงปลายฝนต้นหนาวปีนี้ สภาพอากาศแปรปรวน บางพื้นที่ยังมีฝนตกสลับอากาศร้อน และอากาศเริ่มเย็นลงในช่วงเช้า ขณะที่ร่างกายปรับตัวไม่ทัน อาจทำให้ติดเชื้อได้ง่าย จึงขอให้ประชาชนระมัดระวังและดูแลสุขภาพตนเอง โดยเฉพาะกลุ่มเสี่ยง เด็กเล็กและผู้สูงอายุ ผู้ที่มีภูมิคุ้มกันต่ำ ซึ่งเสี่ยงเจ็บป่วยได้ง่ายกว่ากลุ่มอื่น โดยเฉพาะโรคติดต่อระบบทางเดินหายใจ เช่น โรคไข้หวัดใหญ่ โรคปอดบวม ที่ปนเปื้อนอยู่ในอากาศ ติดต่อได้ง่ายในกลุ่มคนที่อยู่รวมกันหนาแน่น</span></span><br />
<span style=\"font-size:16px\"><span style=\"background-color:#ffffff; color:#181818\">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ข้อมูลจากสำนักระบาดวิทยา กรมควบคุมโรค ตั้งแต่วันที่ 1 มกราคม&ndash;1 ตุลาคม 2561 พบผู้ป่วยโรคไข้หวัดใหญ่ 130,448 ราย เสียชีวิต 21 ราย ผู้ป่วยส่วนใหญ่อยู่ในช่วงวัยรุ่นและวัยทำงาน อายุ 25-34 ปี รองลงมา 35-44 ปี ส่วนผู้ป่วยโรคปอดบวม 214,283 ราย เสียชีวิต 155 ราย ผู้ป่วยส่วนใหญ่เป็นผู้สูงอายุ 65 ปีขึ้นไป รองลงมาคือกลุ่มเด็กเล็ก</span></span><br />
<span style=\"font-size:16px\"><span style=\"background-color:#ffffff; color:#181818\">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; นายแพทย์สุวรรณชัย กล่าวต่อไปว่า โรคไข้หวัดใหญ่ สามารถติดต่อกันได้ง่าย จากการไอหรือจามรดกัน โดยเชื้อไวรัสไข้หวัดใหญ่จะอยู่ในน้ำมูก น้ำลายหรือเสมหะของผู้ป่วย หลังรับเชื้อมักมีอาการทันทีหรือประมาณ 1-2 วัน จะมีอาการไข้สูง ตัวร้อน หนาว ปวดเมื่อยตามกล้ามเนื้อมาก อ่อนเพลีย มีน้ำมูกใส&nbsp; ส่วนโรคปอดบวมเป็นโรคที่มีความรุนแรง เกิดจากการติดเชื้อหลายชนิด เช่น เชื้อแบคทีเรีย เชื้อไวรัส โดยผู้ป่วยจะมีไข้สูง ไอมีเสมหะ น้ำมูกเปลี่ยนสีจาก สีเหลืองเป็นสีเขียวข้น เจ็บหน้าอก เหนื่อยหอบง่าย ซึมลง &nbsp;หากประชาชนมีอาการที่คล้ายทั้งสองโรคนี้ ขอให้ไปพบแพทย์เพื่อวินิจฉัยและรับการรักษา โดยเฉพาะผู้สูงอายุและผู้ที่มีโรคประจำตัว เช่น โรคหัวใจ ปอดเรื้อรัง เบาหวาน หรือผู้ที่มีภาวะภูมิคุ้มกันบกพร่อง เพราะอาจเกิดโรคแทรกซ้อน เช่น ปอดบวม หายใจลำบาก และอาจเสียชีวิตได้&nbsp;</span><br />
<span style=\"background-color:#ffffff; color:#181818\">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; กรมควบคุมโรค เตือนประชาชนสามารถป้องกันโรคติดต่อระบบทางเดินหายใจได้ โดยยึดหลัก&nbsp;</span><strong>&ldquo;ปิด ล้าง เลี่ยง หยุด&rdquo;</strong><span style=\"background-color:#ffffff; color:#181818\">&nbsp; ได้แก่&nbsp;</span><strong>ปิด</strong><span style=\"background-color:#ffffff; color:#181818\">&nbsp;คือปิดปาก ปิดจมูก เมื่อไอ จาม ต้องใส่หน้ากากอนามัย ผ้า หรือ กระดาษทิชชูปิดปากและจมูกทุกครั้ง&nbsp;</span><strong>ล้าง</strong><span style=\"background-color:#ffffff; color:#181818\">&nbsp;คือล้างมือบ่อยๆ ด้วยน้ำและสบู่เมื่อสัมผัสสิ่งของ เช่น กลอนประตู ลูกบิด ราวบันได ราวบนรถโดยสาร</span><strong>&nbsp;เลี่ยง</strong><span style=\"background-color:#ffffff; color:#181818\">&nbsp;คือหลีกเลี่ยงการคลุกคลีใกล้ชิดกับผู้ป่วย หรือในสถานที่แออัด มีคนอยู่รวมกันจำนวนมาก และ</span><strong> หยุด</strong><span style=\"background-color:#ffffff; color:#181818\">&nbsp;คือเมื่อป่วย ควรหยุดเรียน หยุดงาน หยุดกิจกรรม แม้ผู้ป่วยจะมีอาการไม่มากก็ควรหยุดพักรักษาตัวอยู่ที่บ้านจนกว่าจะหายเป็นปกติ&nbsp; สอบถามเพิ่มเติมได้ที่สายด่วนกรมควบคุมโรค โทร.1422</span></span></p>

<p>&nbsp;</p>

<p>ที่มา <a href=\"http://www.riskcomthai.org/th/news/mass-media-detail.php?id=38013&amp;pcid=504&amp;pcpage=1\">กรมควบคุมโรค</a></p>
