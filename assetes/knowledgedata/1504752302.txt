<p><span style=\"font-size:16px\">&nbsp; &nbsp; &nbsp;<strong>คำพูดว่าเหรียญย่อมมีสองด้านเสมอได้รับการพิสูจน์ว่าเป็นจริงอีกครั้งในกรณีของไวรัสไข้ซิกา การระบาดของเชื้อโรคชนิดนี้สร้างวิตกกับประเทศต่าง ๆ รวมท้ั้งไทยอย่างมาก แต่ขณะนี้นักวิจัยกลับพบประโยชน์ของไวรัสไข้ซิกา ในการรักษาโรคมะเร็งสมองชนิดรุนแรงแล้ว&nbsp; &nbsp;&nbsp; &nbsp;</strong></span></p>

<p style=\"text-align:center\"><br />
<span style=\"font-size:medium\"><span style=\"font-family:Tahoma\"><img alt=\"\" src=\"/UserFiles/Image/brian-cancer01.jpg\" style=\"height:261px; width:500px\" /></span></span><br />
&nbsp;</p>

<p style=\"margin-left:0px; margin-right:0px; text-align:start\"><span style=\"font-size:16px\">&nbsp; &nbsp; &nbsp;</span><span style=\"font-size:medium\"><span style=\"font-size:16px\">ทีมนักวิจัยอเมริกันจากคณะแพทยศาสตร์มหาวิทยาลัยวอชิงตันและมหาวิทยาลัยแคลิฟอร์เนียวิทยาเขตซานดิเอโกทำการทดลองขั้นต้นพบว่า ไวรัสไข้ซิกาที่ถูกดัดแปลงพันธุกรรมสามารถเลือกโจมตีทำลายเฉพาะเซลล์มะเร็งสมองได้ โดยไม่สร้างความเสียหายแก่เซลล์ร่างกายอื่น ๆ<br />
<br />
&nbsp; &nbsp; &nbsp;ผลการทดลองดังกล่าวถูกนำไปเผยแพร่ในวารสาร Journal of Experimental Medicine โดยระบุว่าประสบความสำเร็จในการใช้ไวรัสไข้ซิกาที่ผ่านการดัดแปลงพันธุกรรมให้ความสามารถในการก่อโรคลดลง เข้าทำลายเซลล์มะเร็งสมองชนิดไกลโอบลาสโทมา (Glioblastoma) ซึ่งเป็นมะเร็งสมองชนิดรักษายากได้สำเร็จในหนูทดลองและในเนื้อเยื่อสมองของมนุษย์ที่ได้รับบริจาคมา โดยไม่สร้างความเสียหายต่อเซลล์ร่างกายที่ยังแข็งแรงอื่นๆ</span></span></p>

<p style=\"margin-left:0px; margin-right:0px; text-align:start\"><span style=\"font-size:medium\"><span style=\"font-size:16px\">&nbsp; &nbsp; &nbsp;</span></span><span style=\"font-size:16px\">นพ.ไมเคิล ไดมอนด์ หนึ่งในทีมนักวิจัยบอกว่า ธรรมชาติของไวรัสไข้ซิกานั้นมักเข้าโจมตีทำลายเซลล์ต้นกำเนิดหรือสเต็มเซลล์ในสมองของทารกในครรภ์ ทำให้ทารกเกิดมามีภาวะศีรษะเล็กผิดปกติและมีความบกพร่องทางสติปัญญา แต่ในกรณีของผู้ใหญ่นั้นจะไม่มีสเต็มเซลล์ในสมองมากเท่าทารก ทำให้ไวรัสเข้าโจมตีได้แต่สเต็มเซลล์ของมะเร็งซึ่งเป็นตัวการทำให้มะเร็งชนิดรุนแรงแผ่ขยายเติบโตไปทั่วสมองอย่างรวดเร็ว จนการรักษาด้วยวิธีปกติเช่นวิธีรังสีรักษา เคมีบำบัด รวมทั้งการผ่าตัดไม่ได้ผล</span></p>

<p style=\"margin-left:0px; margin-right:0px\"><span style=\"font-size:16px\">&nbsp; &nbsp; &nbsp;ทีมนักวิจัยมีแผนจะทำการทดลองในมนุษย์ภายใน 1 ปีครึ่งนับจากนี้ และเชื่อว่าในอนาคตจะสามารถฉีดไวรัสไข้ซิกาเข้าร่างกายคนไข้ขณะผ่าตัดนำเนื้อร้ายออก เพื่อรักษามะเร็งสมองที่ลุกลามให้ได้อย่างทั่วถึงและยั่งยืนแบบถอนรากถอนโคน โดยไม่กลับมาเกิดเนื้อร้ายขึ้นอีกในอนาคต</span></p>

<p style=\"margin-left:0px; margin-right:0px\"><span style=\"font-size:16px\"><strong>เรื่องน่ารู้ของไวรัสไข้ซิกา</strong></span></p>

<p style=\"margin-left:0px; margin-right:0px\"><span style=\"font-size:16px\">- สามารถติดต่อกันได้หากถูกยุงที่เป็นพาหะของเชื้อโรคกัด</span></p>

<p style=\"margin-left:0px; margin-right:0px\"><span style=\"font-size:16px\">- คนทั่วไปที่ติดเชื้อจะมีอาการป่วยเพียงเล็กน้อย แต่เป็นอันตรายอย่างมากกับทารกในครรภ์</span></p>

<p style=\"margin-left:0px; margin-right:0px\"><span style=\"font-size:16px\">- ทารกที่ติดเชื้อไวรัสไข้ซิกาในครรภ์ จะเกิดมามีภาวะศีรษะเล็ก (microcephaly) และมีพัฒนาการทางสมองช้า</span></p>

<p style=\"margin-left:0px; margin-right:0px\"><span style=\"font-size:16px\">- ไวรัสไข้ซิกาเป็นสาเหตุของความผิดปกติรุนแรงในทารกแรกเกิดจำนวนมากในเกือบ 30 ประเทศ</span></p>

<p style=\"margin-left:0px; margin-right:0px\"><span style=\"font-size:16px\">- แม้การแพร่ระบาดของไวรัสไข้ซิกาจะไม่ได้เป็นประเด็นฉุกเฉินในระดับนานาชาติอีกต่อไป แต่องค์การอนามัยโลกระบุว่ายังคงจับตาดูสถานการณ์อย่างใกล้ชิด<br />
<br />
ที่มา : &nbsp;BBC thai</span></p>
