<p><strong>4 </strong><strong>ขั้นตอนฟื้นฟูสุขภาพต้านมะเร็ง</strong></p>

<p><img alt=\"\" src=\"/ckfinder/userfiles/images/1.jpg\" style=\"height:292px; width:560px\" /></p>

<p>ระหว่างการรักษามะเร็ง ตลอดจนหลังการรักษามะเร็งด้วยแผนหลัก ขั้นตอนการดูแลและฟื้นฟูสุขภาพเพื่อควบคุมและต้านการเกิดซ้ำของมะเร็งควรมีองค์ประกอบทั้ง 4 ดังนี้</p>

<ol>
	<li><strong><em>ใจบำบัด</em></strong></li>
	<li><strong><em>เภสัชบำบัด</em></strong></li>
	<li><strong><em>โภชนบำบัด</em></strong></li>
	<li><strong><em>กายบำบัด</em></strong></li>
</ol>

<p><strong>รูปธรรมก็คือ</strong>&nbsp; การรักษาด้วยยาที่มีประสิทธิผล&nbsp; การรับประทานอาหารที่เหมาะสมและมีประโยชน์&nbsp; กำลังใจที่เข้มแข็ง&nbsp;&nbsp; และการออกกำลังกายที่พอเหมาะ&nbsp; เมื่อปฏิบัติแล้วทำให้ได้รับผลดังนี้ คือ อาการต่างๆ ได้รับการแก้ไข&nbsp;&nbsp; ควบคุมโรคได้&nbsp;&nbsp; ยับยั้งเซลล์มะเร็ง ป้องกันการกำเริบซ้ำและการแพร่กระจาย คุณภาพชีวิตดีขึ้น&nbsp; ยืดชีวิตออกไป</p>

<p><img alt=\"\" src=\"/ckfinder/userfiles/images/image-20180613100133-1.png\" style=\"height:425px; width:634px\" /></p>

<p><strong>ใจบำบัด&nbsp; </strong></p>

<p>ผู้ป่วยไม่น้อยเมื่อทราบว่าตนเองเป็นมะเร็ง สิ่งที่กระทบทันที คือ ด้านจิตใจ บ้างก็ตกใจช็อค รับความจริงไม่ได้ บ้างก็โทษเวรโทษกรรม บ้างก็โมโหตนเอง บ้างก็ท้อแท้หมดกำลังใจ&nbsp; เก็บตัวอยู่คนเดียว อารมณ์ต่างๆ ที่เกิดขึ้นกับผู้ป่วยล้วนไม่เป็นผลดีต่อโรคภัยไข้เจ็บ <strong>ตามทัศนะแพทย์จีนอารมณ์มีความสำคัญกับเส้นลมปราณในร่างกาย </strong>อาการต่างๆ ที่เกิดจากอารมณ์จะกระทบต่ออวัยวะที่เกี่ยวข้องและทำให้เกิดโรคได้&nbsp; <strong>สิ่งที่ควรทำ คือ</strong>&nbsp; ผู้ป่วยควรได้รับความรู้ความเข้าใจเรื่องมะเร็งเรียนรู้วิธีการบำบัดรักษา&nbsp; สร้างความเชื่อมั่น มีความหวังในการอยู่รอด&nbsp; การได้รับกำลังใจและการเอาใจใส่จากสมาชิกในครอบครัว ก็มีส่วนสำคัญต่อผู้ป่วยในการเอาชนะโรคร้าย</p>

<p>&nbsp;</p>

<p><img alt=\"\" src=\"/ckfinder/userfiles/images/image-20180613100235-2.png\" style=\"height:423px; width:634px\" /></p>

<p><strong>เภสัชบำบัด</strong>&nbsp;</p>

<p>เข้าใจถึงข้อดีของการรักษาด้วยแผนหลักควบคู่กับการรักษาด้วยยาจีน&nbsp; <strong>ควรเลือกใช้ตำรับยาในการรักษาแทนการใช้ยาสมุนไพรชนิดใดชนิดหนึ่งแต่เพียงตัวเดียว</strong>&nbsp; โดยตำรับยาจีนที่ใช้ต้องผ่านการทดลองทางคลินิกมาแล้ว ได้รับการขึ้นทะเบียนจากกระทรวงสาธารณสุข &nbsp;มีผลการรักษาอย่างเป็นรูปธรรม ตำรับยาสมุนไพรจีนชื่อ <strong>ยาน้ำเทียนเซีย</strong> ซึ่งมีอยู่ในประเทศไทยเป็นเวลากว่าสิบปีแล้ว&nbsp;&nbsp; ตำรับนี้ประกอบด้วยสมุนไพรที่สำคัญ อาทิ</p>

<ol>
	<li><strong>โสม&nbsp; </strong>เป็นยาบำรุงกำลังที่มีประสิทธิภาพรอบด้าน&nbsp; เสริมชี่และเสริมภูมิคุ้มกันของร่างกาย</li>
	<li><strong>เทียนฮวาเฝิ่น </strong>มีสรรพคุณต้านเนื้องอก&nbsp; ต้านเชื้อโรค&nbsp; ควบคุมและยับยั้งเซลล์มะเร็ง</li>
	<li><strong>เวยหลิงเซียน&nbsp; </strong>มีฤทธิ์แก้ปวด ต้านเชื้อโรค&nbsp; ต้านมะเร็ง โดยเฉพาะมะเร็งในระบบย่อยอาหาร มะเร็งกระดูก นอกจากนี้ยังมีสรรพคุณกระตุ้นการไหลเวียนของเลือด&nbsp; ปรับความชื้นและขจัดเสมหะได้ด้วย</li>
	<li><strong>หนี่เจินจื่อ&nbsp; </strong>มีสรรพคุณลดไขมัน ขับปัสสาวะ&nbsp; แก้ไอ&nbsp; เสริมการทำงานของหัวใจ&nbsp; เพิ่มประสิทธิภาพของภูมิคุ้มกัน</li>
	<li><strong>กันเฉ่าหรือชะเอมเทศ&nbsp; </strong>สรรพคุณควบคุมภูมิต้านทานโรค&nbsp; แก้ปวด แก้ไอ&nbsp; ต้านการอักเสบ&nbsp; ปัจจุบันมีการวิจัยพบว่ามีสรรพคุณยับยั้งมะเร็งในไขกระดูก&nbsp; ป้องกันโรคลูคีเมีย</li>
	<li><strong>หวงฉี&nbsp; </strong>สรรพคุณบำรุงชี่&nbsp;&nbsp; เสริมภูมิคุ้มกัน&nbsp; ลดความดันโลหิต&nbsp; ระงับแบคทีเรีย&nbsp; ยับยั้งการรวมตัวและการเจริญเติบโตของเนื้องอก&nbsp; และขับพิษต่างๆ</li>
	<li><strong>หลินจือ&nbsp; </strong>สรรพคุณเสริมภูมิคุ้มกัน&nbsp; บำรุงตับ</li>
	<li><strong>ตงฉงเซี่ยเฉ่า&nbsp; </strong>สรรพคุณบำรุงปอด&nbsp; บำรุงไต&nbsp; เสริมสร้างภูมิคุ้มกัน</li>
	<li><strong>ตังกุยหรือโกฐเชียง&nbsp; </strong>สรรพคุณบำรุงเลือด&nbsp; บำรุงหัวใจ ช่วยให้เจริญอาหาร&nbsp; ทำให้ผิวพรรณสดใส&nbsp;&nbsp; นอกจากนี้จากการวิจัยทางคลินิกพบว่าตังกุย มีฤทธิ์ยับยั้งการเจริญเติบโตของเซลล์มะเร็งและสามารถทำลายเซลล์มะเร็งได้ถึง 50-70%</li>
</ol>

<p>สรรพคุณของสมุนไพรในตำรับยาจีนนี้&nbsp; มีคุณสมบัติในการรักษาโรคตามหลักการบำบัดของแพทย์แผนจีน&nbsp; ดูแลฟื้นฟูบำบัดทั่วร่างกายร่วมกับการรักษาเฉพาะจุด&nbsp; ยึดหลักระบายพิษร้อนจากภายในออกสู่ภายนอก&nbsp; กระตุ้นการไหลเวียนเพื่อบรรเทาอาการปวด&nbsp; สลายก้อนเนื้อ&nbsp; เน้นการบำรุงเลือดลม เพื่อเสริมภูมิคุ้มกันด้วย&nbsp; ใช้วิธีการทำลายเซลล์ร้าย&nbsp;&nbsp; รักษาเซลล์ดี</p>

<p>เป็นที่น่ายินดีว่า ตำรับยานี้ได้ผ่านการทดลองทั้งทางห้องทดลองหลายขั้นตอน และทดลองทางคลินิกกับผู้ป่วยมะเร็ง &nbsp;สุดท้าย <strong>ได้รับการบันทึกในสารานุกรมยาของสถาบันมะเร็งแห่งชาติของสหรัฐอเมริกาว่า มีสรรพคุณต้านอนุมูลอิสระ ปรับสมดุลภูมิคุ้มกัน และต้านมะเร็ง</strong></p>

<p>&nbsp;</p>

<p><img alt=\"\" src=\"/ckfinder/userfiles/images/image-20180613100728-3.png\" style=\"height:356px; width:634px\" /></p>

<p><strong>โภชนบำบัด</strong>&nbsp;</p>

<p>นอกจากการรักษาด้วยการแพทย์แผนหลักและยาจีนแล้ว&nbsp; ผู้ป่วยมะเร็งควรใส่ใจด้านโภชนบำบัด เพื่อให้ร่างกายได้รับอาหารที่มีคุณประโยชน์&nbsp; และมีสรรพคุณต้านมะเร็ง บำรุงร่างกายได้ด้วย&nbsp; ผู้ป่วยควรเลือกอาหารดังนี้</p>

<ul>
	<li>เลือกรับประทานผักผลไม้ที่มีสรรพคุณต้านมะเร็ง&nbsp; โดยสถาบันการวิจัยป้องกันมะเร็งในญี่ปุ่นได้สรุปจากการค้นคว้าสรรพคุณของพืชผัก พบว่ามีผักจำนวน 20 ชนิด ที่ต้านมะเร็งได้ดังนี้&nbsp;</li>
</ul>

<p>&nbsp;มันเทศแดงสุก, ดอกไม้จีน, มันเทศดิบ, ผักโขม (ควรเลือกผักโขมแดง), หน่อไม้ฝรั่ง, คะน้า, บล็อคเคอรี่, ผักกาดเขียว, กะหล่ำปลี, บีทรูท, ดอกกะหล่ำ, มะเขือเทศ, เซเลอรี่หรือคึ่นไช่ฝรั่ง, หอมใหญ่&nbsp;&nbsp;&nbsp;&nbsp;&nbsp;&nbsp;&nbsp;</p>

<p>เปลือกมะเขือม่วง, กระเทียม, พริกหวาน, แตงกวา, แครอท, ผักกาดขาวต้นใหญ่</p>

<p>ผักทั้ง 20 ชนิดนี้มีฤทธิ์ต้านมะเร็งในปริมาณที่ต่างกัน มันเทศแดงและมะเขือเทศจะมีสารต้านมะเร็งที่เหมาะกับผู้ป่วยมะเร็งเต้านม อย่างไรก็ตาม&nbsp; เราควรสับเปลี่ยนรับประทานให้ได้ครบทั้ง 20 ชนิด&nbsp; เพื่อให้ร่างกายแข็งแรงมีภูมิต้านโรค&nbsp;&nbsp;&nbsp;&nbsp;</p>

<p>นอกจากนี้ผู้ป่วยควรใส่ใจด้านอาหาร ดังนี้</p>

<ul>
	<li><strong>เน้นอาหารที่บำรุงร่างกาย</strong> เพื่อเสริมเจิ้งชี่และบำรุงส่วนที่ขาดพร่อง รับประทานอาหารกลุ่มธัญพืชเปลือกแข็ง&nbsp; อาหารที่มีโปรตีน&nbsp; เพราะถ้าขาดสารโปรตีน จะมีอาการบวมน้ำ และก็ไม่เป็นผลดีต่อการสมานแผลผ่าตัด <strong>ผู้ป่วยควรได้รับสารโปรตีนวันละ1.5 กรัม/น้ำหนัก 1 กิโลกรัม</strong>&nbsp; สารโปรตีนได้จากเนื้อปลา ไข่ไก่ ถั่วเปลือกแข็ง&nbsp; เป็นต้น</li>
	<li><strong>เลือกอาหารที่มีวิตามินสูง และวิตามินต้านอนุมูลอิสระ</strong> เช่น อาหารที่มีวิตามินเค เพื่อช่วยให้ไม่เสียเลือดมากขณะผ่าตัดและเลือดไม่ออกหลังผ่าตัด &nbsp;วิตามินบีช่วยให้การไหลเวียนคล่องและช่วยสมานแผล วิตามินซีช่วยสมานแผลและเร่งการสร้างเนื้อเยื่อใหม่ เป็นต้น วิตามินเหล่านี้มาจากผลไม้สด&nbsp; ผักสด&nbsp; หรืออาจเสริมด้วยวิตามินแบบเม็ดก็ได้&nbsp; นอกจากนี้ ควรเสริมแร่ธาตุที่จำเป็น เช่น สังกะสีและเซเลเนียม ซึ่งได้จากไข่ไก่&nbsp; งา&nbsp; ถั่วลิสง&nbsp; จมูกข้าว&nbsp; ธัญพืชเปลือกแข็ง &nbsp;เป็นต้น</li>
	<li><strong>เลือกอาหารที่เหมาะกับธาตุของตนเอง</strong>&nbsp; ผู้ป่วยแต่ละรายมีสภาวะทางร่างกายที่แตกต่างกัน&nbsp; บางรายยินพร่องหยางเกิน บางรายมีสภาวะร้อนเกิน บางรายอาจหนาวเย็น เป็นต้น&nbsp; อาหารก็แบ่งตามรสและการออกฤทธิ์เช่นกัน&nbsp; มีรสเผ็ด หวาน ขม เปรี้ยว เค็ม รวม 5 รส&nbsp; ออกฤทธิ์ร้อนหนาวอุ่นเย็นต่างกัน&nbsp; รสยานั้นต่างมีส่วนสัมพันธ์กับเส้นลมปราณของร่างกาย ดังนั้นผู้มีภาวะร้อนควรใช้ยาออกฤทธิ์เย็น ผู้มีภาวะหนาวเย็นควรใช้ยาออกฤทธิ์ร้อนอุ่น เป็นต้น</li>
	<li>&nbsp;<strong>เลือกอาหารต้านมะเร็ง</strong> เช่น พืชผักที่ยกตัวอย่างมาข้างต้นแล้ว&nbsp; อาหารและยามีแหล่งที่มาคล้ายคลึงกัน&nbsp; อาหารหลายชนิดมีบทบาทต้านมะเร็งได้&nbsp;&nbsp; สามารถเลือกรับประทานได้ตามสภาพร่างกายของแต่ละคน&nbsp; สำหรับพืชผลไม้ต้านมะเร็ง ได้แก่ แครอท บีทรูท&nbsp; &nbsp;ลูกหม่อน &nbsp;&nbsp;กีวี&nbsp; ฟักทอง พุทราแดง&nbsp; ลูกเดือย&nbsp; ถั่วดำ ถั่วแดง เป็นต้น</li>
	<li><strong>เลือกอาหารประเภทถั่ว</strong> เช่น ถั่วงอกจากถั่วเหลือง ถั่วดำ แป้งจากถั่ว&nbsp; เห็ดต่างๆ ได้แก่ เห็ดเข็มทอง&nbsp; เห็ดหอม เห็ดหูหนู&nbsp; สาหร่ายทะเล&nbsp; ซึ่งอุดมด้วยโปรตีน&nbsp; และแร่ธาตุหลายชนิด ที่เป็นประโยชน์ต่อร่างกาย</li>
	<li><strong>อาหารควรมีหลากหลาย</strong> อย่าเลือกทานแต่อย่างใดอย่างหนึ่งเป็นประจำ เพื่อความสมดุลของสารบำรุงในร่างกาย การปรุงควรเน้นวิธี นึ่ง&nbsp; ต้ม&nbsp; ตุ๋น หลีกเลี่ยงการทอด ปิ้ง&nbsp; ย่าง&nbsp;</li>
</ul>

<p>&nbsp;</p>

<p><img alt=\"\" src=\"/ckfinder/userfiles/images/image-20180613101206-4.png\" style=\"height:380px; width:634px\" /></p>

<p><strong>กายบำบัด </strong><strong>: </strong>&nbsp;&nbsp;</p>

<p>กายบำบัดเป็นส่วนประกอบที่ช่วยเสริมประสิทธิผลการรักษาอื่นๆ โดยเฉพาะในระยะฟื้นฟูสุขภาพ&nbsp; เซลล์มะเร็งเป็นเซลล์ที่ไม่ชอบเซลล์ออกซิเจน&nbsp; การออกกำลังกายช่วยเพิ่มออกซิเจนในเลือด ยับยั้งความคึกคักของเซลล์มะเร็ง กระตุ้นให้ยีนต้านมะเร็งในร่างกายมีชีวิตชีวา มีบทบาทร่วมกับใจบำบัด&nbsp; เภสัชบำบัด และโภชนบำบัด&nbsp;&nbsp; ในการเสริมภูมิมิคุ้มกันของร่างกาย &nbsp;เพื่อให้ผู้ป่วยฟื้นสุขภาพได้เร็วขึ้นและมีคุณภาพชีวิตที่ดียิ่งขึ้น การออกกำลังกายยังทำให้ร่างกายได้ขับเหงื่อ&nbsp; ช่วยให้ระบบย่อยทำงานดีขึ้น&nbsp; ทั้งยังช่วยให้การนอนหลับดีขึ้นด้วย ผู้ป่วยจึงควรออกกำลังกายแต่พอเหมาะ และเลือกวิธีการออกกำลังกายตามสภาพของร่างกายแต่ละคน&nbsp; ผู้ป่วยอาจเลือกการเดินเล่น&nbsp; การทำชี่กง การรำไทเก๊ก&nbsp; การทำสมาธิ&nbsp;&nbsp; การเดินเร็ว&nbsp; เป็นต้น&nbsp;</p>
