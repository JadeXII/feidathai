<p class=\"head\" align=\"center\">&nbsp;</p>
<span style=\"font-size: medium;\"><span style=\"font-family: Tahoma;\">
<p class=\"head\" align=\"center\"><font color=\"#339966\"><strong><font color=\"#0099cc\">โภชนบำบัดสำหรับผู้ป่วยมะเร็งตับ</font></strong> </font></p>
</span></span>
<p class=\"head\">&nbsp;</p>
<p class=\"head\">&nbsp;</p>
<p class=\"head\">&nbsp;</p>
<p class=\"head\"><span style=\"font-size: medium;\"><span style=\"font-family: Tahoma;\">&nbsp;<br />
</span></span></p>
<p class=\"head\">&nbsp;</p>
<center><span style=\"font-size: medium;\"><span style=\"font-family: Tahoma;\"><img class=\"img-responsive\" alt=\"ผู้ป่วยมะเร็งตับ\" width=\"490\" height=\"259\" src=\"http://siamca.com/images/Lever.bmp\" /></span></span></center><center></center>
<p><span style=\"font-size: medium;\"><span style=\"font-family: Tahoma;\"><span class=\"head\"><br />
&nbsp;&nbsp;&nbsp;&nbsp; <strong>มะเร็งตับ</strong>มักจะตรวจเจอในระยะที่เป็นมากแล้ว</span> สาเหตุการเกิดมีหลายสาเหตุ โดยทั่วไปปัจจัยเสี่ยงที่สำคัญ ได้แก่ การติดเชื้อไวรัสตับอักเสบบี การได้รับสารเคมีบางชนิด หรือการได้รับสารอัลฟาท๊อกซิน (Aflatoxin) จากเชื้อราที่พบในถั่วเมล็ดแห้ง ซึ่งการรักษามีทั้ง<strong>การให้เคมีบำบัด การฉายแสง</strong>และ<strong>ผ่าตัด</strong> อย่างไรก็ดี ต้องขึ้นกับดุลยพินิจของแพทย์ผู้ทำการรักษาว่าสภาวะร่างกายของ<strong>ผู้ป่วย</strong>เหมาะสมกับการรักษาแบบใด ผู้ป่วยควรพบแพทย์อย่างต่อเนื่อง&nbsp;เพราะ<strong>มะเร็งตับ</strong>สามารถแพร่กระจายได้ง่าย<br />
<br />
&nbsp;&nbsp;&nbsp;&nbsp; ตับเป็นอวัยวะสำคัญในการเปลี่ยนแปลงสารอาหาร สารเคมี ยาและสารต่างๆ ที่เข้าสู่ร่างกาย และยังมีหน้าที่สำคัญในการผลิตน้ำดีเพื่อใช้ในการย่อยไขมัน ดังนั้น การดูแลรักษา<strong>ผู้ป่วยมะเร็งตับ</strong>จำเป็นต้องได้รับความใส่ใจดูแลเป็นพิเศษ เพราะอาการของโรคอาจมีการเปลี่ยนแปลงได้เสมอ<br />
<br />
&nbsp;&nbsp;&nbsp;&nbsp; อาการที่พบบ่อยใน<strong>ผู้ป่วยมะเร็งตับ</strong> คือ ท้องอืด เนื่องจากตับเป็นอวัยวะในการผลิตน้ำดีเพื่อทำการช่วยย่อยไขมัน และตับอยู่ใกล้ชิดกับบริเวณลำไส้จึงอาจส่งผลกระทบต่อระบบการย่อยอาหารได้ง่าย นอกจากอาการทางระบบย่อยอาหารแล้ว ยังอาจส่งผลต่อการรับรสอาหารที่เปลี่ยนแปลงไป รวมไปถึงการเปลี่ยนแปลงของสมองและระบบประสาท ดังนั้นอาหารจึงเป็นหัวใจสำคัญในการดูแล<strong>ผู้ป่วย</strong>ให้มีคุณภาพชีวิตที่ดี และอยู่อย่างมีความสุข <br />
</span></span></p>
<p>&nbsp;</p>
<center><span style=\"font-size: medium;\"><span style=\"font-family: Tahoma;\"><br />
<img class=\"img-responsive\" alt=\"โรคมะเร็งตับ \" width=\"400\" height=\"320\" src=\"http://siamca.com/images/liver%20biopsy.jpg\" /></span></span></center>
<p class=\"head\"><span style=\"font-size: medium;\"><font color=\"#3366ff\"><br />
</font><font color=\"#0099cc\"><strong>หลักโภชนบำบัด</strong><strong> :</strong></font></span></p>
<p class=\"head\" style=\"text-align: center;\"><span style=\"font-size: medium;\"><font color=\"#0099cc\"><strong><img src=\"/UserFiles/Image/nutriral-for-cancer-liver_coverfacebook.jpg\" width=\"450\" height=\"235\" alt=\"\" /><br />
</strong></font></span></p>
<p class=\"head\"><span style=\"font-size: medium;\"><span style=\"font-family: Tahoma;\"><span class=\"head\"><strong><font color=\"#0099cc\"><br />
ข้าว, แป้ง (คาร์โบไฮเดรต)</font></strong></span><br />
&nbsp;&nbsp;&nbsp;&nbsp; สารอาหารชนิดนี้สามารถรับประทานได้ตามปกติ โดยควรได้รับคาร์โบไฮเดรต 55-60% ของพลังงานที่ร่างกายต้องการในแต่ละวัน หรืออาจจะเพิ่มได้บ้างใน<strong>ผู้ป่วย</strong>ที่ไม่เป็นโรคเบาหวาน หรือมีภาวะดื้อต่ออินซุลินแทรกซ้อน แต่ควรเป็นคาร์โบไฮเดรตที่ย่อยง่าย ไม่ควรบริโภคธัญพืชในปริมาณที่มากเกินไป เพราะอาจส่งผลให้ระบบทางเดินอาหารทำงานมากขึ้น และเกิดอาการแน่นท้องมากขึ้นได้ <br />
&nbsp;&nbsp;&nbsp;&nbsp; หาก<strong>ผู้ป่วย</strong>รับคาร์โบไฮเดรตประเภทข้าวหากได้น้อยมาก อาจจะให้<strong>ผู้ป่วย</strong>ได้รับในรูปแบบของน้ำหวานเพิ่ม เพื่อที่จะป้องกันการเกิดภาวะทุพโภชนาการทำให้น้ำหนักตัวลดลงอย่างรวดเร็ว แล้วร่างกายดึงโปรตีนมาใช้ทำให้กล้ามเนื้ออ่อนแรง ซึ่งหากเกิดภาวะดังกล่าวจะทำให้<strong>ผู้ป่วย</strong>เกิดภาวะเสี่ยงต่อการติดเชื้อได้ง่าย และอาจเกิดโรคแทรกซ้อน <br />
<br />
<span class=\"head\"><strong><font color=\"#0099cc\">โปรตีน</font></strong></span> <br />
&nbsp;&nbsp;&nbsp;&nbsp; ในช่วงแรกของการเกิดโรค<strong>ผู้ป่วย</strong>ควรได้รับโปรตีนเพิ่มขึ้นเป็น 1.5 กรัมต่อน้ำหนักตัว 1 กิโลกรัม เพื่อให้ร่างกายมีโปรตีนเพียงพอที่จะไปซ่อมแซมส่วนต่างๆ ของร่างกาย ซึ่งโปรตีนที่นัก<strong>โภชนบำบัด</strong>แนะนำได้แก่ โปรตีนจากเนื้อปลา ไข่ไก่ เป็นต้น <br />
&nbsp;&nbsp;&nbsp;&nbsp; ใน<strong>ผู้ป่วยมะเร็งตับ</strong>หากมี<strong>อาการบวมน้ำที่มีสาเหตุมาจากการมีโปรตีนอัลบูมิน (albumin)</strong> <strong>ต่ำ</strong> ควรได้รับการเสริมอาหารประเภทโปรตีนโดยเฉพาะไข่ลวกที่เอาเฉพาะส่วนไข่ขาวมาใช้ เพราะในไข่ขาวจะมีโปรตีนอัลบูมินอยู่สูง คุณสมบัติของโปรตีนนี้จะช่วยอุ้มน้ำ ดังนั้นจึงสามารถทำให้อาการบวมน้ำดีขึ้นได้ อาจรับประทานไข่ขาวลวกวันละ 2ฟอง เพื่อเพิ่มอัลบูมินแก่ร่างกาย <br />
&nbsp;&nbsp;&nbsp;&nbsp; ในบางกรณี<strong>ผู้ป่วย</strong>มีภาวะ <strong>Hepatic encephalopathy </strong>ร่วมด้วย คือ มีอาการทางระบบประสาทที่เป็นสาเหตุมาจากตับ ได้แก่ มึนงง เบลอ การควบคุมตนเองผิดปกติอาจถึงขั้นชักได้ การรับประทานโปรตีนจะได้รับในปริมาณมากไม่ได้ ควรต้องได้รับการดูแลและควบคุมเป็นพิเศษ โดยเฉพาะโปรตีนที่ประกอบไปด้วยกรดอะมิโนชนิดวงแหวน ได้แก่ phenylalanine ซึ่งพบมากในเนื้อสัตว์ เป็นต้น ดังนั้นเนื้อสัตว์หรืออาหารที่เป็นแหล่งของโปรตีนอื่น ต้องให้ความระมัดระวังเป็นพิเศษอยู่ภายใต้การควบคุมดูแลของนักกำหนดอาหารอย่างใกล้ชิด เพราะหากได้รับสารอาหารโปรตีนไม่ถูกต้องอาจเป็นอันตรายถึงชีวิตได้ <br />
&nbsp;&nbsp;&nbsp;&nbsp; แต่อย่างไร ก็ตามมิใช่ว่าผู้เป็น<strong>มะเร็งตับ</strong>จะมีอาการดังกล่าวทุกราย <strong>ผู้ป่วย</strong>จึงควรปรึกษาแพทย์เพื่อได้รับคำวินิจฉัยที่ถูกต้องเพื่อการดูแลตนเองที่ถูกต้อง <br />
<br />
<span class=\"head\"><font color=\"#0099cc\"><strong>ไขมัน</strong></font></span><strong> <br />
&nbsp;&nbsp;&nbsp;&nbsp; ผู้ป่วย</strong>ควรระวังการบริโภคไขมันเป็นพิเศษ เพราะเมื่อมะเร็งเกิดขึ้นที่ตับทำให้การสร้างน้ำดีอาจจะมีน้อยลง หากรับประทานไขมันในปริมาณสูงเข้าไป ไขมันจะย่อยยากหรือไม่สามารถย่อยได้ ทำให้เกิดภาวะถ่ายเป็นหยดไขมัน (steatorrhea) แน่นท้อง ท้องอืดจากการที่มีไขมันคั่งค้าง&nbsp;นอกจากนี้ จุลินทรีย์ในลำไส้จะเปลี่ยนไขมันเป็นแก๊ส ทำให้เกิดแก๊สในทางเดินอาหาร จึงเป็นสาเหตุของอาการท้องอืด แน่นท้อง <br />
&nbsp;&nbsp;&nbsp;&nbsp; ในบางกรณีแพทย์และนักกำหนดอาหารมักจะกำหนดไขมันสายปานกลาง หรือ MCT (medium chain triglyceride) ให้<strong>ผู้ป่วย</strong>ทดแทนไขมันปกติ เพราะไขมันชนิดนี้ร่างกายสามารถนำไปใช้ได้เลยโดยไม่ต้องผ่านการเปลี่ยนแปลงที่ตับก่อน โดยแพทย์หรือนักกำหนดอาหารจะเป็นผู้สั่งให้รับประทานในรูปแบบอาหารทางการแพทย์ <br />
<br />
<span class=\"head\"><font color=\"#0099cc\"><strong>ผัก</strong> <br />
&nbsp;&nbsp;&nbsp;&nbsp; </font>ผักใบเขียวทุกชนิดสามารถรับประทานได้ แต่หากมีอาการท้องอืดมาก ควรเลือกผักที่ไม่มีเส้นใยมากนัก และหลีกเลี่ยงผักที่ให้กลิ่นฉุน เช่น ต้นหอม คึ่นไช่ คะน้า เป็นต้น เพราะอาหารประเภทดังกล่าวจะประกอบไปด้วยสารกำมะถัน ก่อให้เกิดแก๊สในลำไส้ ทำให้ผู้ป่วยมีอาการท้องอืดมากขึ้นกว่าเดิม <br />
<br />
<strong><span class=\"head\"><font color=\"#0099cc\">ผลไม้<br />
&nbsp;&nbsp;&nbsp;&nbsp; </font></span></strong>ควรเลือกรับประทานผลไม้ที่ไม่มีเนื้อแข็งหรือมีเส้นใยมากจนเกิน เช่น ฝรั่ง แอปเปิ้ล การรับประทานผลไม้ถ้าหากรับประทานในรูปแบบสดลำบาก อาจจะได้รับในรูปแบบน้ำผลไม้ แต่ไม่ควรดื่มน้ำหรือน้ำผลไม้ก่อนรับประทานอาหารในมื้อปกติ เพราะจะทำให้ท้องอืดเสียก่อน และทำให้ได้พลังงานน้อยกว่าที่ร่างกายต้องการในแต่ละวัน <br />
&nbsp;&nbsp;&nbsp;&nbsp; <strong>ผู้ป่วยมะเร็งตับ</strong>บางครั้งอาจมีการย่อยอาหารยาก แน่นท้อง ท้องอืดได้ง่าย ทำให้ไม่สามารถรับประทานอาหารในปริมาณเท่ากับคนปกติ ดังนั้นในการกำหนดอาหารให้<strong>ผู้ป่วย</strong>ที่มีอาการดังกล่าว ควรกระจายมื้ออาหารจากปกติ 3 มื้อ เป็น 5-6 มื้อ เช่น จากเดิมรับประทานอาหาร 3 มื้อ เช้า กลางวัน เย็น ก็เพิ่มเป็น เช้า ว่างเช้า กลางวัน ว่างบ่าย เย็น ก่อนนอน <br />
&nbsp;&nbsp;&nbsp;&nbsp; นอกจาก<strong>ผู้ป่วยมะเร็งตับ</strong>ต้องได้รับอาหารให้พอเพียงกับความต้องการของร่างกายแล้ว&nbsp; ยังต้องปราศจากสิ่งปนเปื้อน เพราะหากได้รับสิ่งปนเปื้อน จะทำให้ตับต้องทำงานในการกำจัดสารพิษมากขึ้น อีกทั้ง<strong>ผู้ป่วยมะเร็งตับ</strong>จะมีการเปลี่ยนแปลงของสภาวะร่างกายเกิดขึ้นบ่อย ดังนั้น ควรได้รับการดูแลจากแพทย์อย่างใกล้ชิด และได้รับคำแนะนำทางด้านโภชนาการจากนักกำหนดอาหารเพื่อการดูแลตนเองที่ถูกต้อง <br />
<br />
<br />
<strong>รับข้อมูลยาจีนเพื่อการรักษามะเร็งให้ได้ผลดีและเร็วยิ่งขึ้น <font color=\"#0099cc\">โทร.02-264-2217-9</font></strong><br />
</span></span></span><font size=\"2\"><span class=\"head\"><font size=\"2\"><font size=\"2\"> <br />
</font></font></span></font></p>