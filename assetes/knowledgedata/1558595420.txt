<p style=\"text-align:center\"><span style=\"font-size:16px\"><span style=\"font-family:Arial,Helvetica,sans-serif\"><img alt=\"\" src=\"/ckfinder/userfiles/images/560%20x%20292-01(27).jpg\" style=\"height:292px; width:560px\" /></span></span></p>

<p><span style=\"color:#c0392b\"><strong><span style=\"font-size:16px\"><span style=\"font-family:Arial,Helvetica,sans-serif\">เผยสถิติพบ ผู้ชายไทยป่วยเป็นมะเร็งต่อมลูกหมากเพิ่มขึ้น ปัจจัยหนึ่งเกิดจากการรับประทานอาหารฟาสต์ฟู้ด อาหารที่มีนม เนย ชีสต์เพิ่มมากขึ้น</span></span></strong></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; <strong>ศ.นพ.บรรณกิจ โลจนาภิวัฒน์ ประธานฝ่ายวิชาการสมาคมศัลยแพทย์ระบบปัสสาวะแห่งประเทศไทยใพระบรมราชูปถัมภ์</strong> กล่าวว่า ชายไทยที่มีอายุตั้งแต่ 50 ปีขึ้นไป มีโอกาสเสี่ยงที่จะเสียชีวิตด้วยโรคมะเร็งต่อมลูกหมากมากขึ้น โดยมีอุบัติการณ์อยู่ที่ 2.5-3 รายต่อแสนประชากร <span style=\"color:#c0392b\"><strong>จากเดิมเป็นมะเร็งชายไทยอันดับ 7-8 ปัจจุบันสูงเป็นอันดับ 4 ของโรคมะเร็งทั่วไปในชายไทย ปัจจัยหนึ่งเกิดจากการรับประทานอาหารฟาสต์ฟู้ด อาหารที่มีนม เนย ชีสต์เพิ่มมากขึ้น</strong></span></span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp;<span style=\"color:#c0392b\"><strong> นอกจากนี้ ผู้ที่มีพ่อหรือพี่ชายเป็นมะเร็งต่อมลูกหมากจะมีโอกาสเป็นสูงกว่าคนทั่วไป 3 เท่า ซึ่งหากตรวจพบในระยะเริ่มต้นสามารถรักษาให้หายขาดได้ และการคัดกรองเพื่อค้นหาผู้ป่วยมะเร็งตั้งแต่เริ่มแรกมีผลให้อัตราการเสียชีวิตลดลงร้อยละ 21 และสามารถลดมะเร็งต่อมลูกหมากระยะลุกลามขณะวินิจฉัยได้</strong></span></span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; ศ.นพ.บรรณกิจ กล่าวอีกว่า ในการตรวจคัดกรอง ปัจจุบันมีการตรวจด้วย Prostate Health Index: phi หรือ พีเอชไอ ซึ่งเป็นชุดน้ำยาตรวจคัดกรอง โดยถือเป็นนวัตกรรมใหม่ในการคัดกรองผู้ป่วยที่มีความสุ่มเสี่ยงต่อโรคมะเร็งต่อมลูกหมาก และถือเป็นการเปิดตัวครั้งแรกในประเทศไทย ซึ่งวิธีการจะทำการเจาะเลือดผู้ป่วย 5 ซีซีแล้วใช้ชุดน้ำยาและเครื่องตรวจอัตโรมัติเพื่อหาค่า 3 ตัว คือ PSA ,Free PSA และ [-2]pro PSA ทำให้มีความจำเพาะเจาะจงในการตรวจต่อโรคสูง มีความน่าเชือถือมากกว่าการตรวจแบบเดิม 3.5 เท่า</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; นวัตกรรมนี้เหมาะที่จะนำมาใช้ตรวจในผู้ป่วยที่มีค่า PSA อยู่ในช่วง 4-10 นาโนกรัมต่อมิลลิกรัม(ng/mL) ซึ่งถือเป็นโซนสีเทา หากใช้การตรวจด้วย phi แล้วพบว่าค่าphiน้อยกว่า 40 จะไม่ต้องตัดชิ้นเนื้อคนกลุ่มนี้ไปตรวจว่าป่วยเป็นโรคมะเร็งหรือไม่ จะช่วยให้ผู้ป่วยลดอัตราเสี่ยงจากภาวะแทรกซ้อนที่เกิดจากการตัดชิ้นเนื้อ</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; ส่วนผู้ที่มีค่า PSA สูงมากกว่า 10 ng/mL จะต้องตัดชิ้นเนื้อตรวจอยู่แล้ว อย่างไรก็ตาม ปัจจุบันมีการใช้นวัตกรรมนี้ในโรงพยาบาลเอกชนและโรงเรียนแพทย์บางแห่งเท่านั้น แต่คาดว่าในอนาคตจะมีการใช้ในโรงเรียนแพทย์ทุกแห่ง โดยมีค่าใช้จ่ายในการตรวจด้วยนวัตกรรมนี้อยู่ที่หลักหมื่นบาท แต่หากมีการผลิตมากขึ้นจนราคาถูกลง น่าจะมีการบรรจุในสิทธิประโยชน์ในกองทุนหลักประกันสุขภาพต่างๆ</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; <span style=\"color:#c0392b\"><strong>&quot;การตรวจคัดกรองผู้ป่วยมะเร็งต่อมลูกหมาก</strong></span> วิธีเดิมจะใช้วิธีตรวจ PSA เพื่อดูสารเคมีที่พบในเลือด เพื่อบ่งถึงความผิดปกติของต่อมลูกหมากร่วมกับวิธีการตรวจโดยสวมถุงมือคลำต่อมลูกหมากผ่านทางทวารหนัก (Digital Rectal examination :DRE) หากพบความผิดปกติเบื้องต้น คือ มีค่า PSA อยู่ระหว่าง 4.0 นาโนกรัมต่อมิลลิกรัม(ng/mL)ถึง 10 ng/mLจะต้องทำการตัดชิ้นเนื้อต่อมลูกหมากมาตรวจเพิ่มเติม ซึ่งอาจส่งผลให้เกิดภาวะแทรกซ้อน เช่น เลือดออกมาก หรือเกิดภาวะติดเชื้อในกระแสเลือดและทำให้ผู้ป่วยเสียค่าใช้จ่ายเกินจำเป็น&quot;ศ.นพ.บรรณกิจกล่าว</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; <span style=\"color:#c0392b\"><strong>ศ.นพ.บรรณกิจ กล่าวอีกว่า ในการรักษาโรคมะเร็งต่อมลูกหมาก มี 2 แนวทาง</strong></span> ได้แก่ 1.ระยะที่ 1-2 มะเร็งยังไม่แพร่กระจายสามารถรักษาให้หายขาดได้ ด้วยการผ่าตัดต่อมลูกหมากออกทั้งหมด การฝังแร่รังสี และ 2. ระยะที่ 3-4 เป็นระยะที่มะเร็งลุกลามไปยังอวัยวะอื่นๆ เช่น กระดูก ตับ ไต ปอดและต่อมน้ำเหลือง อาการจะรุนแรงขึ้นเรื่อยๆ บางรายถึงขั้นเป็นอัมพาต ทำการรักษาได้เพียงลดภาวะแทรกซ้อน ซึ่งมียาบางชนิดช่วยฉีดประคับประคอง</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; <span style=\"color:#c0392b\"><strong>สำหรับการสังเกตุความผิดปกติของต่อมลูกหมาก</strong></span> เช่น ปัสสาวะตอนกลางคืนบ่อย ปัสสาวะลำบาก ปัสสาวะไม่หมด กลั้นปัสสาวะไม่ค่อยได้ ปวดเวลาปัสสาวะหรือมีเลือดปนออกมา รวมทั้ง ไม่มีแรง อ่อนเพลีย เบื่ออาหาร ปวดหลัง ปวดกระดูก น้ำหนักลด หากมีอาการเหล่านี้ควรรีบปรึกษาแพทย์เพื่อวินิจฉัย</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; <span style=\"color:#c0392b\"><strong>&quot;อยากให้ปรับเปลี่ยนพฤติกรรมการบริโภค ลดอาหารมัน ควบคุมคลอเรสเตอรอล หันมากินอาหารไทยที่อุดมด้วยพืช ผัก ผลไม้ที่มีไลโคปีน เช่น แตงโม มะเขือเทศสุก ผักตระกูลกะหล่ำ ผลิตภัณฑ์จากเต้าหู้และถั่วเหลือง ซึ่งจะสามารถช่วยยับยั้งโอกาสป่วยด้วยมะเร็งต่อมลูกหมากได้&quot;</strong></span> ศ.นพ.บรรณกิจกล่าว</span></span></p>

<p>&nbsp;</p>

<p>&nbsp;</p>

<p><span style=\"font-size:16px\"><span style=\"font-family:Arial,Helvetica,sans-serif\">ข้อมูลจาก : สสส.</span></span></p>
