<div style=\"text-align:center\"><span style=\"color:#000000\"><span style=\"font-family:Tahoma\"><span style=\"font-size:medium\"><img alt=\"\" src=\"/UserFiles/Image/news-plastic01.jpg\" style=\"height:235px; width:450px\" /></span></span></span></div>

<p><br />
<span style=\"color:#000000\"><span style=\"font-family:Tahoma\"><span style=\"font-size:medium\"><strong>&nbsp; &nbsp;</strong></span></span></span></p>

<p><span style=\"font-size:16px\"><span style=\"color:#000000\">&nbsp;&nbsp;เอเอฟพี - น้ำดื่มบรรจุขวดหลายยี่ห้อที่วางจำหน่ายใน 9 ประเทศ รวมถึงไทย มีการปนเปื้อนอนุภาคพลาสติกขนาดเล็ก (plastic particle) ซึ่งอาจปะปนเข้าไประหว่างกระบวนการบรรจุขวด รายงานการศึกษาซึ่งจัดทำโดยองค์กรสื่อไม่แสวงผลกำไร Orb Media ระบุ</span></span></p>

<p><span style=\"font-size:16px\"><span style=\"color:#000000\">รายงานสรุปผลการศึกษาที่ Orb Media เผยแพร่เมื่อวานนี้ (14 มี.ค.) ระบุว่า ทีมนักวิจัยซึ่งนำโดย เชอร์รี เมสัน ผู้เชี่ยวชาญด้านไมโครพลาสติกจากมหาวิทยาลัยแห่งรัฐนิวยอร์กที่ฟรีโดเนีย สำรวจพบ &ldquo;การปนเปื้อนในวงกว้าง&rdquo; ของอนุภาคพลาสติกในน้ำดื่มบรรจุขวด&nbsp;</span></span></p>

<p><span style=\"font-size:16px\"><span style=\"color:#000000\">นักวิจัยกลุ่มนี้ได้ทำการสุ่มตัวอย่างน้ำดื่ม 250 ขวดใน 9 ประเทศ ได้แก่ บราซิล, จีน, อินเดีย, อินโดนีเซีย, เคนยา, เลบานอน, เม็กซิโก, ไทย และสหรัฐอเมริกา และพบอนุภาคพลาสติกปนเปื้อนจากกลุ่มตัวอย่างร้อยละ 93 ในจำนวนนี้รวมถึงน้ำดื่มยี่ห้อดังอย่าง Aqua, Aquafina, Evian, Nestle Pure Life และ San Pellegrino</span></span></p>

<p><span style=\"font-size:16px\"><span style=\"color:#000000\">อนุภาคพลาสติกที่พบมีทั้งพอลีโพรพิลีน, ไนลอน และพอลีเอทิลีนเทเรฟทาเลต (PET) ซึ่งใช้ในการผลิตฝาขวด</span></span></p>

<p><span style=\"font-size:16px\"><span style=\"color:#000000\">&ldquo;จากผลการศึกษาพบว่า ร้อยละ 65 ของอนุภาคที่พบมีลักษณะเป็นเศษพลาสติก ไม่ใช่เส้นใย&rdquo; เมสัน ให้สัมภาษณ์</span></span></p>

<p><span style=\"font-size:16px\"><span style=\"color:#000000\">&ldquo;ดิฉันเข้าใจว่าการปนเปื้อนน่าจะเกิดขึ้นระหว่างที่น้ำถูกบรรจุลงขวด พลาสติกส่วนใหญ่ที่พบมาจากตัวขวด ฝาพลาสติก และขั้นตอนการบรรจุในโรงงานอุตสาหกรรม&rdquo;&nbsp;</span></span></p>

<p><span style=\"font-size:16px\"><span style=\"color:#000000\">ระดับความหนาแน่นของอนุภาคพลาสติกมีตั้งแต่ &ldquo;ศูนย์เรื่อยไปจนเกินกว่า 10,000 อนุภาคต่อน้ำ 1 ขวด&rdquo; รายงานระบุ</span></span></p>

<p><span style=\"font-size:16px\"><span style=\"color:#000000\">&nbsp; &nbsp; &nbsp;ไมโครพลาสติก ซึ่งหมายถึงอนุภาคพลาสติกที่มีขนาด 100 ไมครอน (0.10 มิลลิเมตร) มีการตรวจพบโดยเฉลี่ย 10.4 อนุภาคต่อน้ำ 1 ลิตร ส่วนอนุภาคที่มีขนาดเล็กลงไปอีกจะพบเฉลี่ยสูงถึง 325 อนุภาคต่อน้ำ 1 ลิตร&nbsp;สำหรับน้ำดื่มยี่ห้ออื่นๆ ที่รายงานระบุว่ามีการปนเปื้อนอนุภาคพลาสติกเช่นกัน ได้แก่ Bisleri, Epura, Gerolsteiner, Minalba และ Wahaha</span></span></p>

<p><span style=\"font-size:16px\"><span style=\"color:#000000\">&nbsp; &nbsp; &nbsp;อย่างไรก็ดี ผู้เชี่ยวชาญเน้นย้ำว่า&nbsp;&ldquo;ยังไม่มีข้อสรุปที่ชัดเจน&rdquo;&nbsp;ว่าอนุภาคพลาสติกเหล่านี้ก่อความเสี่ยงต่อสุขภาพของผู้บริโภคมากน้อยเพียงใด</span></span></p>

<p><span style=\"font-size:16px\"><span style=\"color:#000000\">&ldquo;เราทราบเพียงว่ามันเชื่อมโยงกับความเสี่ยงต่อการเป็นมะเร็งบางประเภท ปัญหาจำนวนตัวอสุจิน้อยในเพศชาย รวมถึงโรคอื่นๆ เช่น สมาธิสั้น (ADHD) และออทิสติก&rdquo; เมสัน ระบุ</span></span></p>

<p><span style=\"font-size:16px\"><span style=\"color:#000000\">&ldquo;เราต่างทราบดีว่าโรคเหล่านี้เกี่ยวข้องกับสารเคมีสังเคราะห์ในสภาพแวดล้อม และพลาสติกก็เป็นหนึ่งช่องทางที่สารเคมีเหล่านี้จะเข้าไปในร่างกายของเรา&rdquo;</span></span></p>

<p><span style=\"font-size:16px\"><span style=\"color:#000000\">ผลวิจัยโดย Orb Media ก่อนหน้านี้ยังพบอนุภาคพลาสติกปนเปื้อนใน &ldquo;น้ำประปา&rdquo; ด้วย ทว่าในปริมาณที่ต่ำกว่า</span></span></p>

<p><span style=\"font-size:16px\"><span style=\"color:#000000\">&ldquo;โดยทั่วไปแล้ว น้ำประปายังถือว่าปลอดภัยมากกว่าน้ำดื่มบรรจุขวด&rdquo;&nbsp;เมสัน กล่าว</span></span></p>

<p><span style=\"font-size:16px\"><span style=\"color:#000000\">&nbsp; &nbsp; &nbsp;นักวิจัยกลุ่มนี้ใช้เทคนิคการย้อมสีไนล์เรด (Nile Red staining) ซึ่งเมื่อส่องด้วยแสงสีฟ้าจะทำให้อนุภาคพลาสติกเรืองแสงจนมองเห็นได้ชัดเจน</span></span></p>

<p><span style=\"font-size:16px\"><span style=\"color:#000000\">แจ็คเกอลีน ซาวิตซ์ เจ้าหน้าที่ฝ่ายนโยบายของกลุ่มอนุรักษ์ทางทะเลโอเชียนา (Oceana) ซึ่งไม่มีส่วนเกี่ยวข้องกับงานวิจัยชิ้นนี้ ระบุว่า นี่คือหลักฐานยืนยันว่าสังคมควรหยุดใช้ขวดพลาสติกกันอย่างแพร่หลาย</span></span></p>

<p><span style=\"font-size:16px\"><span style=\"color:#000000\">&ldquo;เรารู้ดีว่าพลาสติกเข้าไปสะสมอยู่ในตัวของสัตว์ทะเล และนั่นหมายความว่าพวกเราเองก็เสี่ยงต่อการรับมันเข้าไปทุกๆ วัน&rdquo; เธอกล่าว</span></span></p>

<p><span style=\"font-size:16px\"><span style=\"color:#000000\">ที่มา : mgronline.com</span></span></p>
