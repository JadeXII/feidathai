<font color=\"#0033cc\">ไมโครซอฟท์เตรียมให้บริการระบบรักษาความปลอดภัยกับผู้ใช้พีซีทั่วโลกในช่วงต้นเดือนมิถุนายน ศกนี้ บริการดังกล่าวจะช่วยคุ้มครองระบบปฏิบัติการ Windows ให้รอดพ้นจากสปายแวร์ ไวรัส และการโจมตีอื่นๆ อีกมากมายบนอินเทอร์เน็ต โดยจะคิดค่าบริการ 49.95 เหรียญฯ (ประมาณสองพันบาท) ต่อปี</font> <br />
<br />
Windows OneCare Live เป็นบริการในรูปแบบของการเป็นสมาชิกที่เปิดขึ้นมาเพื่อแข่งขันกับบริษัทผู้ผลิตซอฟต์แวร์ระบบรักษาความปลอดภัยโดยตรง ซึ่งต่างก็เป็นพันธมิตรของไมโครซอฟท์ ไม่ว่าจะเป็นไซแมนเทค หรือแมคอาฟี่ อย่างไรก็ตาม ไมโครซอฟท์ยืนยันว่า เป้าประสงค์ของทางบริษัทไม่ได้ต้องการยึดครองตลาดจนบริษัทผู้ผลิตซอฟต์แวร์เหล่านี้อยู่ไม่ได้ในธุรกิจ <br />
Ryan Hamlin ผู้จัดการทั่วไปแผนก Technology Care &amp; Safety Group กล่าวว่า ไมโครซอฟต์ให้ความสำคัญน้อยมากกับการที่จะเปลี่ยนใจผู้ใช้จากการใช้ผลิตภัณฑ์ของบริษัทอื่นๆ มาใช้ของทางบริษัทแทน แต่จริงๆ แล้ว เป้าหมายของทางบริษัทก็คือ ต้องการให้ความคุ้มครองกับผู้ใช้ที่ยังไม่มี หรือไม่ได้อัพเดตระบบรักษาความปลอดภัย โดยไมโครซอฟต์ประเมินว่า ลูกค้ากลุ่มนี้มีถึง 70% ของตลาด <br />
&ldquo;มันมีที่ว่างให้ยืนในตลาดนี้อีกมากยสำหรับบริษัทที่ทำธุรกิจในลักษณะเดียวกัน&rdquo; Hamlin กล่าว <br />
ไมโครซอฟท์ได้ทดลองเปิดให้บริการฟรีสำหรับ OneCare มาช่วงระยะหนึ่งแล้ว โดยวัตถุประสงค์ต้องการปกป้องผู้ใช้ที่กำลังใช้งาน Windows เวอร์ชันล่าสุดจากถูกโจมตีบนเน็ต และการรุกรานของสปายแวร์ นอกจากนี้ มันยังมียูทิลิตี้บริการช่วยปรับแต่งให้คอมพิวเตอร์ทำงานราบรื่นอยู่เสมอ พร้อมทั้งแนะนำบริการง่ายๆ ในการสำรอง และเรียกคืนข้อมูลสำคัญๆ ให้กับผู้ใช้ด้วย <br />
วินโดวส์พีซีของผู้ใช้บริการ OneCare จะได้รับการอัพเดตด้วยระบบป้องกัน และคุณสมบัติการทำงานใหม่ๆ โดยอัตโนมัติ <br />
ระบบปฏิบัติการ Windows และบราวเซอร์ Internet Explorer ตกเป็นเป้าหมายของหนอน ไวรัส และการโจมตีในรูปแบบอื่นๆ อย่างต่อเนื่อง ซึ่งสำหรับการให้บริการปกป้องวินโดวส์พีซีกับผู้บริโภค โดยที่ผู้ใช้จะต้องเสียค่าบริการนั้น ทางไมโครซอฟท์ได้ประกาศเรื่องนี้ล่วงหน้ามาปีกว่าแล้ว <br />
Hamlin กล่าวว่า ปัจจุบันมีผู้ใช้เกือบถึง 200,000 คนแล้วที่ทดลองใช้บริการ OneCare ช่วงนี้สำหรับใครก็ตามที่ลงทะเบียนทดลองใช้ก่อน 30 เมษายนจะได้รับสิทธิพิเศษในการซื้อบริการ (ในเดือนมิถุนายน) ที่ราคา 19.95 เหรียญฯ (สองพันบาท) ต่อปี สำหรับค่าบริการดังกล่าวสามารถใช้ได้กับพีซีตั้งแต่ 1 ถึง 3 เครื่อง และในช่วงแรกบริการ OneCare จะมีให้ใช้เป็นภาษาอังกฤษเพียงภาษาเดียวไปก่อน<br />