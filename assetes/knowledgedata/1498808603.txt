<div style=\"text-align: center;\"><span style=\"font-size: x-large;\"><strong><font face=\"Tahoma\">&nbsp;เคล็ดลับต้านมะเร็งแบบ อ.นรินทร์ วรวุฒิ</font></strong></span></div>
<div style=\"text-align: center;\"><strong><font face=\"Tahoma\" size=\"3\">&nbsp;<br />
<img src=\"/UserFiles/Image/IMG_5634(1).JPG\" width=\"500\" height=\"333\" alt=\"\" /><br />
<br type=\"_moz\" />
</font></strong></div>
<div><font face=\"Tahoma\" size=\"3\">&nbsp; &nbsp; &nbsp;จากประสบการณ์ดูแลคนไข้มะเร็งมาหลายปี เห็นคนที่รอดชีวิตและเสียชีวิตมากมาย จึงเกิดความกังวลว่าทำไมคนไทยเสียชีวิตด้วยโรคมะเร็งมาก จึงพยายามศึกษาค้นคว้าหาวิธีการ รวมทั้งปฏิบัติด้วยตนเอง และพบว่าเราสามารถช่วยตัวเอง หลีกเลี่ยงมะเร็งได้ดังนี้<br />
<br type=\"_moz\" />
</font></div>
<div><font face=\"Tahoma\" size=\"3\">1)ออกกำลังกาย เป็นการหลีกเลี่ยงปัจจัยเสี่ยงมะเร็งซึ่งมีหลากหลาย แต่หากหลีกเลี่ยงไม่ได้ก็ต้องทำให้ร่างกายแข็งแรงโดยการออกกำลังกายมีหลักการหลายอย่างได้แก่<br />
<br type=\"_moz\" />
</font></div>
<div><font face=\"Tahoma\" size=\"3\">- เพิ่มความแข็งแรงของหัวใจและปอด อาทิ แอโรบิค เต้นรำ</font></div>
<div><font face=\"Tahoma\" size=\"3\">- &nbsp;เพิ่มความแข็งแรงทนทานของกล้ามเนื้อ อาทิ การยกน้ำหนัก วิดพื้น</font></div>
<div><font face=\"Tahoma\" size=\"3\">- &nbsp;เพิ่มการทรงตัว เพราะหากการทรงตัวไม่ดี เมื่ออายุมากขึ้นก็หกล้มได้ง่าย การออกกำลังเพิ่มการทรงตัว อาทิ ยิมนาสติก แอโร่บ็อกซิ่ง</font></div>
<div><font face=\"Tahoma\" size=\"3\">- &nbsp;ออกกำลังกายเพิ่มความไว</font></div>
<div><font face=\"Tahoma\" size=\"3\">- &nbsp;เพิ่มการยืดเหยียดเพราะเมื่ออายุมากตัวจะตึงเส้นจะตีบปวดเมื่อยตามตัว การออกกำลังเพิ่มการยืดเหยียด เช่น โยคะ<br />
<br type=\"_moz\" />
</font></div>
<div><font face=\"Tahoma\" size=\"3\">2)อาหารต้องรับประทานให้ถูกต้องแนะนำให้ใช้สูตร 2:1:1โดยแบ่งจานเป็น 4 ส่วนเท่ากัน 2 ส่วนเป็นจำพวกผักต่างๆ เลือกที่ปลอดสารพิษ อีก 1 ส่วนเป็นข้าว แป้ง อีก 1 ส่วนที่เหลือเป็นโปรตีนคุณภาพสูง เนื้อสัตว์ไขมันต่ำ หรือถั่ว &nbsp;แล้วรับประทานอิ่มเพียง 80% ควรต้องหยุด เพราะต่อมตอบสนองการอิ่มของร่างกายนั้นตอบสนองช้า ถ้ารอจนอิ่ม 100% เราอาจอิ่มจนพุงกางแล้ว<br />
<br type=\"_moz\" />
</font></div>
<div><font face=\"Tahoma\" size=\"3\">3) วัดเส้นรอบเอวตัวเลขสำหรับคนไทย คือ อย่าเกิน36 นิ้ว ถ้าเกินอัตราการเสียชีวิตเพิ่มขึ้น 3 เท่าอย่าให้ลงพุง เพราะลงพุงแล้วจะมีไขมันสะสมมาก โอกาสเป็นโรคหัวใจเส้นเลือดอุดตันเพิ่มขึ้น<br />
<br type=\"_moz\" />
</font></div>
<div><font face=\"Tahoma\" size=\"3\">4)อุจจาระ ถ้ามีการขับถ่ายอุจจาระ ขับของเสียทุกวันอย่างดีสุขภาพจะดีขึ้น ควรใช้วิธีดีท็อกซ์ธรรมชาติจากปากถึงทวาร โดยการรับประทานผักผลไม้มากๆ หลีกเลี่ยงอาหารหมักดองอาหารปิ้งย่าง<br />
<br type=\"_moz\" />
</font></div>
<div><font face=\"Tahoma\" size=\"3\">5)ทำจิตใจให้ดี อาจด้วยวิธีการออกกำลังกาย เล่นดนตรี ร้องเพลง คลายความเครียด สวดมนต์ช่วยได้ดี เพราะการสวดมนต์ช้าๆ ทำให้เรามีสมาธิ จะกระตุ้นเส้นประสาทบริเวณช่องปากส่งสัญญาณไปสู่สมองต่อมไฮโปทาลามัส ทำให้จิตใจสงบได้<br />
<br type=\"_moz\" />
</font></div>
<div><font face=\"Tahoma\" size=\"3\">6) การนอนหลับพักผ่อนเวลานอนที่ดีที่สุดคือ นอนตั้งแต่ 4 ทุ่ม ถึงตี 5-6 โมงเช้า การนอนอย่างถูกต้องช่วยให้ร่างกายหลั่งโกรทฮอร์โมนมากระตุ้นซ่อมแซมร่างกายให้แข็งแรง และชะลอวัย</font></div>
<div><font face=\"Tahoma\" size=\"3\">&nbsp;</font></div>
<div><font face=\"Tahoma\" size=\"3\">&nbsp; &nbsp; &nbsp;หลักการเหล่านี้ผมใช้กับตัวเองและแนะนำคนไข้ด้วย แม้พูดง่ายทำยาก แต่ถ้าเราไม่เริ่มต้นสุขภาพเราก็จะไม่ดี และตอนที่รักษาโรคนั้นยุ่งยากกว่ามาก</font></div>
<div><font face=\"Tahoma\" size=\"3\">&nbsp;<br />
ที่มา: งานบรรยายนวัตกรรมต้านมะเร็งแบบ สู้ ซ่อม สร้าง&nbsp;</font></div>
<div><font face=\"Tahoma\" size=\"3\">&nbsp;</font></div>
<p class=\"MsoNormal\"><o:p></o:p></p>