<p style=\"text-align:center\"><img alt=\"\" src=\"/ckfinder/userfiles/images/%E0%B8%AA%E0%B8%9B%E0%B8%AA_%E0%B9%80%E0%B8%A3%E0%B9%88%E0%B8%87%E0%B9%81%E0%B8%88%E0%B8%87%E0%B8%9C%E0%B8%B9%E0%B9%89%E0%B8%9B%E0%B8%A3%E0%B8%B0%E0%B8%81%E0%B8%B1%E0%B8%99%E0%B8%95%E0%B8%99%20%E0%B8%AB%E0%B8%A5%E0%B8%B1%E0%B8%87%E0%B8%88%E0%B8%B1%E0%B8%94%E0%B8%8B%E0%B8%B7%E0%B9%89%E0%B8%AD%E0%B8%A2%E0%B8%B2%E0%B8%A3%E0%B8%B1%E0%B8%81%E0%B8%A9%E0%B8%B2%E0%B8%A1%E0%B8%B0%E0%B9%80%E0%B8%A3%E0%B9%87%E0%B8%87%E0%B8%A5%E0%B9%87%E0%B8%AD%E0%B8%95%E0%B9%83%E0%B8%AB%E0%B8%A1%E0%B9%88-01.jpg\" style=\"height:292px; width:560px\" /></p>

<p style=\"text-align:center\">&nbsp;</p>

<p style=\"text-align:start\"><span style=\"font-size:16px\">&nbsp; &nbsp; &nbsp;สำนักงานประกันสังคม ชี้แจงกรณีสื่อมวลชนเสนอข่าวผู้ประกันตนป่วยโรคมะเร็งเม็ดเลือดขาวชนิดเรื้อรังแบบมัยอีลอยด์ (CML) รักษาตัวที่โรงพยาบาลแห่งหนึ่งในจังหวัดสุราษฏร์ธานี และต้องได้รับยา Imatinib Mesylate ทุก 2 เดือน ล่าสุดโรงพยาบาลต้องสำรองยาให้ผู้ป่วยก่อนโดยเป็นยาชนิดใหม่ ซึ่งประธานชมรมผู้ป่วยโรคมะเร็งฯ ต้องการให้ประกันสังคมจัดหายายี่ห้อเดิมซึ่งใช้มานาน และไม่มั่นใจในสรรพคุณของยายี่ห้อใหม่ที่จะมาทดแทนนั้น</span></p>

<p style=\"text-align:start\">&nbsp;</p>

<p style=\"text-align:start\"><span style=\"font-size:16px\"><strong>&nbsp; &nbsp; &nbsp;นายอนันต์ชัย อุทัยพัฒนาชีพ รักษาการเลขาธิการสำนักงานประกันสังคม กระทรวงแรงงาน</strong>&nbsp;ชี้แจงว่า ปัจจุบันสำนักงานประกันสังคม ได้มีการสนับสนุนยา Imatinib Mesylate เข้าสู่ยาในบัญชียาหลักแห่งชาติ จ(2) มาตั้งแต่ปี 2556 ซึ่งก่อนปี 2557 ยา Imatinib Mesylate มีผู้จำหน่ายเพียงรายเดียว สำนักงานประกันสังคมได้ดำเนินการจัดซื้อยาไปให้แก่ผู้ประกันตนมาจนถึงปัจจุบัน รวมมูลค่ายาประมาณ 1,600 ล้านบาท ต่อมาในปี 2557 มียายี่ห้อใหม่มา ซึ่งสำนักงานคณะกรรมการอาหารและยา กระทรวงสาธารณสุข ได้มีการพิจารณาอนุญาต และรับรองผลการศึกษาของผลิตภัณฑ์ยาสามัญ (NG) รวมทั้งกำหนดให้รายการยายี่ห้อใหม่ได้รับการรับรองในผลิตภัณฑ์ยาสามัญใหม่ ที่มีความเท่าเทียมในการบำบัดรักษากับยาต้นแบบ ตามเอกสารรายการผลิตภัณฑ์ยาสามัญที่มีความเท่าเทียมในการบำบัดรักษากับยาต้นแบบ ฉบับที่ 4 พ.ศ. 2542-2557 โดยสำนักยา สำนักงานคณะกรรมการอาหารและยา กระทรวงสาธารณสุข ซึ่งถือว่าเป็นการรับประกันคุณภาพ ความปลอดภัย และประสิทธิผล ของผลิตภัณฑ์ยาสามัญ ที่สามารถออกวางจำหน่ายในประเทศได้</span></p>

<p style=\"text-align:start\"><span style=\"font-size:16px\">&nbsp; &nbsp; &nbsp;อย่างไรก็ตามการจัดซื้อยา Imatinib Mesylate ในรอบการจัดซื้อที่ผ่านมา สำนักงานประกันสังคมได้มีการปรับคุณลักษณะเฉพาะยา เพื่อเปิดโอกาสให้มีการแข่งขันของยาที่มีความเท่าเทียม ระหว่างบริษัทยาต้นแบบกับบริษัทยาสามัญ ตามพระราชบัญญัติการจัดซื้อจัดจ้าง และการบริหารพัสดุภาครัฐ พ.ศ.2560 เพื่อให้ได้คุณลักษณะเฉพาะของยาเดียวกับ สำนักงานหลักประกันสุขภาพแห่งชาติ และได้มีกระบวนการคัดเลือก และต่อรองราคาโดยองค์การเภสัชกรรม เพื่อเป็นการบูรณาการการจัดยาร่วมกันของประเทศ ทั้งนี้ สำนักงานประกันสังคม มิได้พิจารณาราคาหรือภาระงบประมาณเป็นหลักการจัดซื้อ แต่ได้ดำเนินการบูรณาการการทำงานกับคณะอนุกรรมการ และผู้เชี่ยวชาญของโรงพยาบาลระดับประเทศอีกด้วย</span></p>

<p style=\"text-align:start\"><span style=\"font-size:16px\">&nbsp; &nbsp; &nbsp;&ldquo;สำนักงานประกันสังคม มุ่งมั่นจัดการบริหารงานด้านการแพทย์ให้ผู้ประกันตนอย่างเต็มกำลังความสามารถ พร้อมและจัดหายาเวชภัณฑ์ ครุภัณฑ์ และบุคลากรทางการแพทย์อื่น ๆ เพื่อให้บริการทางการแพทย์แก่ผู้ประกันตนตามมาตรฐานที่กำหนด ขอให้ผู้ประกันตนมั่นใจในการดำเนินงานของสำนักงานประกันสังคมที่พร้อมดูแลคุณภาพชีวิตที่ดีให้กับ ลูกจ้าง ผู้ประกันตน เพื่อให้ได้รับบริการที่ดี และได้รับประโยชน์สูงสุดเป็นสำคัญ<strong>&rdquo; นายอนันต์ชัย อุทัยพัฒนาชีพ กล่าวปิดท้าย</strong></span></p>

<p>&nbsp;</p>

<p>ที่มา <a href=\"https://www.prachachat.net/public-relations/news-249589\">ประชาชาติธุรกิจ</a></p>
