<p style=\"text-align:center\"><span style=\"font-size:16px\"><span style=\"font-family:Arial,Helvetica,sans-serif\"><img alt=\"\" src=\"/ckfinder/userfiles/images/560%20x%20292-01(29).jpg\" style=\"height:292px; width:560px\" /></span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; <strong>สถาบันวิจัยมะเร็งของอังกฤษ (Institute of Cancer Research) จะใช้เงินลงทุน 75 ล้านปอนด์ (หรือกว่า 3 พันล้านบาท) ค้นคว้ายาตัวใหม่ที่ช่วยทำให้เซลล์มะเร็งเลิก &quot;ดื้อยา&quot; โดยคาดว่าจะทำได้สำเร็จภายในทศวรรษหน้า</strong></span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; ศ.พอล เวิร์คแมน แห่งสถาบันวิจัยมะเร็ง กล่าวว่าภาวะดื้อยาเป็นอุปสรรคสำคัญของการรักษาโรคมะเร็ง และทำให้วิธีรักษาอย่างการทำเคมีบำบัด (คีโม) ไม่ประสบความสำเร็จในบางครั้ง ดังนั้นสถาบันฯ จึงปรับเปลี่ยนแนวทางในการรับมือโดยเน้นไปที่การประเมินวิวัฒนาการของเซลล์มะเร็งเพื่อป้องกันไม่ให้เกิดการดื้อยา</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; สถาบันวิจัยมะเร็งตั้งเป้าว่าจะระดมทุนให้ได้อีก 15 ล้านปอนด์ หรือ 6 แสนล้านบาท เพื่อสร้างศูนย์คิดค้นยารักษาแห่งใหม่ ที่เมืองซัตตัน ทางตอนใต้ของกรุงลอนดอน และจะระดมนักวิทยาศาสตร์หลากหลายสาขากว่า 300 คน มาร่วมงานกัน</span></span></p>

<p><span style=\"color:#c0392b\"><strong><span style=\"font-size:16px\"><span style=\"font-family:Arial,Helvetica,sans-serif\">ควบคุมเซลล์มะเร็ง</span></span></strong></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; เจมส์ กัลลาเฮอร์ ผู้สื่อข่าวสายสุขภาพและวิทยาศาสตร์ของบีบีซี รายงานว่า มะเร็งทุกชนิดมีวิวัฒนาการอยู่ตลอดเวลา และเมื่อใดที่มะเร็งปรับตัวจนทนทานต่อการรักษาก็จะทำให้คนไข้มีอาการทรุดลง</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">สิ่งที่สถาบันมะเร็งทำคือพยายามกุมบังเหียนควบคุมวิวัฒนาการของมะเร็งให้ได้ หรือการหันไปหาทฤษฎีของชาร์ล ดาร์วิน ในการคิดแนวทางรักษารูปแบบใหม่นั่นเอง</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">แนวทางหนึ่งคือการคิดค้นยาที่จะหยุดยั้งวิวัฒนาการของเซลล์มะเร็ง ส่วนอีกแนวทางหนึ่งคือหาทางทำให้มะเร็งพ่ายแพ้ยาที่ใช้รักษา หรือผสมผสานทั้งสองแนวทางเพื่อสร้างปราการที่มะเร็งไม่อาจฝ่าฟันได้</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">แม้การทดลองเบื้องต้นโดยใช้แนวคิดเหล่านี้จะให้ผลลัพธ์ที่น่าพอใจ แต่กว่าวิธีการรักษาคนไข้จะเปลี่ยนไปก็ต้องใช้เวลาข้างหน้าอีกอย่างน้อยสิบปีเลยทีเดียว</span></span></p>

<p><span style=\"color:#c0392b\"><strong><span style=\"font-size:16px\"><span style=\"font-family:Arial,Helvetica,sans-serif\">อีกหนึ่งทศวรรษ</span></span></strong></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; ดร.แอนเดรีย ซอตโตริวา รองผู้อำนวยการฝ่ายวิวัฒนาการประจำศูนย์ คิดค้นยารักษามะเร็งแห่งใหม่ กล่าวว่า นอกเหนือไปจากวิธีการดังกล่าวแล้ว นักวิทยาศาสตร์ยังตั้งเป้าว่าจะนำปัญญาประดิษฐ์มาใช้ประเมินวิวัฒนาการและการตอบสนองต่อการรักษาของโรคร้ายนี้</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">ขณะนี้นักวิทยาศาสตร์กำลังศึกษายาตัวใหม่ที่คิดค้นขึ้นมาใช้หยุดยั้งการทำงานของโปรตีน &quot;อะโพแบค&quot; ซึ่งเป็นส่วนหนึ่งของระบบภูมิคุ้มกันที่มะเร็งหลายประเภทมักโจมตี แล้วเร่งกระบวนการวิวัฒนาการให้ดื้อยาอย่างรวดเร็ว</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">ศ.เวิร์คแมนกล่าวว่า กว่าที่ยาตัวใหม่นี้จะผ่านการทดลองในห้องแลปและการทดสอบกับคนจนสามารถนำไปรักษาคนไข้ก็ต้องใช้เวลาประมาณ 10 ปี แต่เขาเสริมว่า &quot;เราเชื่อมั่นเป็นอย่างยิ่งว่า หากวิจัยเพิ่มเติมอีก เราจะพบวิธีทำให้มะเร็งกลายเป็นโรคที่สามารถจัดการได้ในระยะยาวรวมถึงรักษาให้หายขาดได้มากขึ้นด้วย ผู้ป่วยจะได้มีชีวิตยืนยาวขึ้นและมีคุณภาพชีวิตที่ดีขึ้น&quot;.</span></span></p>

<p>&nbsp;</p>

<p><br />
<span style=\"font-size:16px\"><span style=\"font-family:Arial,Helvetica,sans-serif\">ข้อมูลจาก : BBC</span></span></p>
