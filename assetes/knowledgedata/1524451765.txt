<p>&nbsp;</p>

<h1 style=\"margin-left:0px; margin-right:0px; text-align:center\"><strong><span style=\"font-size:medium\"><span style=\"font-family:Tahoma\">ผงะ ! สาวใหญ่เจอหนอนสีขาวไต่ยั้วเยี้ยในปลากระป๋องยี่ห้อดัง</span></span></strong></h1>

<p>&nbsp;</p>

<p>&nbsp;</p>

<div style=\"text-align:center\"><img alt=\"\" src=\"/UserFiles/Image/news41.png.jpg\" style=\"height:235px; width:450px\" /></div>

<div style=\"text-align:center\">&nbsp;</div>

<div style=\"text-align:center\">&nbsp;</div>

<div style=\"text-align:center\">&nbsp;</div>

<p>&nbsp; &nbsp; &nbsp;<span style=\"font-size:16px\">วันที่ 22 เม.ย.2561 เมื่อเวลา 19.40น.นางนวพร เมธนปรียา อายุ55ปี อยู่บ้านเลขที่ 553/97 แขวงสีกัน เขตดอนเมือง กทม.ได้เดินทางมาที่ สภ.ประตูน้ำจุฬาลงกรณ์ ต.ประชาธิปัตย์ อ.ธัญบุรี จ.ปทุมธานี พร้อมกับหิ้วปลากระป๋องยี่ห้อโรซ่า จำนวน 4 กระป๋อง เพื่อให้ ร.ต.อ.หญิงกมลชนันท์ สุกใส รอง สว.สอบสวน สภ.ประตูน้ำจุฬาลงกรณ์ ลงบันทึกประจำวันไว้เป็นหลักฐาน หลังจากซื้อปลากระป๋องมาจากห้างสรรพสิตค้าเทสโก้โลตัสสาขารังสิต แล้วจะเปิดรับประทานพบหนอนสีขาวไต่ยั้วเยี้ยทั่วกระป๋อง</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;นางนวพร เมธนปรียา เปิดเผยว่า เมื่อประมาณต้นเดือนมีนาคม 2561 ที่ผ่านมาตนเองพร้อมสามีได้เดินทางมาที่ห้างสรรพสินค้าเทสโก้โลตัสสาขารังสิตเพื่อจัดจ่ายซื้อสินค้าและอาหาร และได้ซื้อปลากระป๋องยี่ห้อโรซ่า ซึ่งเป็นปลาแมคเคอเรลในซอสมะเขือเทศแบบแพ็ค4กระป๋องไป จำนวน1แพ็ค ซึ่งสภาพบรรจุภัณฑ์ ก็ปกติไม่บุบบี้พร้อมกับที่ฝามีการแจ้งว่าควรบริโภคก่อนวันที่ 30/10/2020 ก็ยังไม่หมดอายุ</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;ช่วงเย็นตนเองก็ทำกับข้าว เพื่อเตรียมรับประทาน แต่กับข้าวที่ทำไม่เพียงพอ จึงได้แกะปลากระป๋องมาเพื่อเป็นกับข้าวเพิ่ม แต่ต้องถึงกับผงะ เมื่อเปิดฝาออกเพียงเล็กน้อย ไม่ถึงขั้นฝาหลุดออกจากกระป๋อง ก็พบมีหนอนสีขาวไต่ยั้วเยี้ย ถึงกั้นแทบอวกและไม่ได้รับประทานอาหารมื้อเย็น โดยโทรไปที่เบอร์ของบริษัท เพื่อแจ้งให้รับทราบ ก็ได้แค่เพียงว่า จะส่งเจ้าหน้าที่มาตรวจสอบ ตนเองจึงเดินทางไปที่ สน.ดอนเมือง ซึ่งอยู่ใกล้บ้านแต่เจ้าหน้าที่ตำรวจ ได้ให้มาแจ้งความที่ สภ.ประตูน้ำจุฬาลงกรณ์ เพราะเป็นพื้นที่ๆซื้อสินค้ามา ตนเองจึงรีบเดินทางมาที่ สภ.ประตูน้ำจุฬาลงกรณ์ เพื่อลงบันทึกประจำวันไว้เป็นหลักฐาน เพื่อนำเอกหลักฐานพร้อมด้วยปลากระป๋องไปร้องต่อสคบ. เพื่อให้มีการตรวจสอบ เพราะว่าเราไม่สามารถเพิกเฉยได้ เพราะคนส่วนใหญ่ก็รับประทานปลากระป๋อง เพราะง่ายสะดวก แต่ถ้าไม่สังเกต ก็จะไม่เห็น และก็อาจจะเป็นอันตรายต่อสุขภาพได้ ต่อจากนี้ไปตนเอง ก็จะไม่ซื้อปลากระป๋องมารับประทานอีก ซึ่งภายใน1-2วันนี้ ตนเองจะเดินทางไปร้องเรียนที่ สคบ.</span></p>

<p><br />
<span style=\"font-size:16px\">ที่มา : ผู้จัดการออนไลน์</span></p>
