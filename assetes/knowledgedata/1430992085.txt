<p style=\"text-align:center\"><span style=\"color:#0099cc\"><span style=\"font-family:Arial; font-size:large\"><strong>มะเร็งต่อมลูกหมากศัตรูร้ายของชายสูงวัย</strong></span></span></p>

<p style=\"text-align:center\"><img alt=\"\" src=\"/UserFiles/Image/old-2.jpg\" style=\"height:253px; width:380px\" /></p>

<p>&nbsp;</p>

<p><span style=\"font-size:16px\">&nbsp; &nbsp; &nbsp;มะเร็งต่อมลูกหมากเกิดจากการแบ่งตัวของเซลล์ต่อมลูกหมากที่ผิดปกติ ทำให้ต่อมลูกหมากโตขึ้น อาจพบได้ในชายที่มีอายุมากกว่า 40 ปีขึ้นไป แต่พบมากในคนที่อายุเลย 60 ปี</span></p>

<p><span style=\"font-size:16px\"><span style=\"color:#2980b9\"><strong>ต่อมลูกหมากคืออะไร</strong></span><br />
&nbsp;&nbsp;&nbsp;&nbsp;&nbsp;ต่อมลูกหมากเป็นอวัยวะหนึ่งของระบบสืบพันธุ์เพศชาย อยู่ติดกับกระเพาะปัสสาวะและล้อมรอบท่อปัสสาวะส่วนต้น ต่อมลูกหมากมีลักษณะคล้ายลูกเกาลัด มีฐานกว้าง 4 เซนติเมตร หนา 2 เซนติเมตร และสูง 3 เซนติเมตร น้ำหนักในสภาวะปกติประมาณ 20 กรัม มีหน้าที่สำคัญในการผลิตน้ำหล่อลื่น และหล่อเลี้ยงอสุจิขณะที่มีการหลั่งของอสุจิ แต่ต่อมนี้ไม่ได้ผลิตอสุจิเอง</span></p>

<p><span style=\"font-size:16px\"><span style=\"color:#2980b9\"><strong>สาเหตุของมะเร็งต่อมลูกหมาก</strong></span><br />
&nbsp;&nbsp;&nbsp;&nbsp;&nbsp;สาเหตุแท้จริงยังไม่ทราบแน่ชัด หลายคนเชื่อว่าฮอร์โมนเพศชายจะเป็นต้นเหตุสำคัญให้มะเร็งต่อมลูกหมากเติบโตมาขึ้น และคาดว่าอาหารมีส่วนทำให้เกิดขึ้น โดยเฉพาะอาหารจำพวกไขมันสัตว์ นอกจากนี้ยังอาจเกี่ยวข้องกับพันธุกรรมด้วย สำหรับในประเทศไทยมะเร็งต่อมลูกหมากพบเป็นอันดับ 5 ของมะเร็งเพศชาย ผู้ป่วยส่วนใหญ่มักมีอายุประมาณ 60-79 ปี ในผู้ชายอายุ 40-60 ปีมีไม่มากนัก ผู้ป่วยส่วนใหญ่มักจะมาพบแพทย์ในระยะลุกลามซึ่งยากแก่การรักษาให้หายขาด</span></p>

<p><span style=\"font-size:16px\"><span style=\"color:#2980b9\"><strong>ระยะของมะเร็งต่อมลูกหมาก</strong></span><br />
&nbsp;&nbsp;&nbsp;&nbsp;<span style=\"color:#e67e22\"><strong>&nbsp;ระยะ 1</strong></span>&nbsp;&nbsp;:&nbsp;&nbsp;มะเร็งมีขนาดเล็กอยู่ในต่อมลูกหมาก แต่ยังอยู่ในต่อมลูกหมาก สามารถคลำพบโดยการตรวจทางทวาร<br />
หนัก จะไม่มีอาการในระยะนี้<br />
&nbsp;&nbsp;&nbsp;&nbsp;&nbsp;<span style=\"color:#e67e22\"><strong>ระยะ 2</strong></span>&nbsp;&nbsp;:&nbsp;&nbsp;มะเร็งมีขนาดใหญ่ขึ้น แต่ยังอยู่ในต่อมลูกหมาก สามารถคลำพบโดยการตรวจทางทวารหนัก โดยปกติไม่พบอาการในระยะนี้<br />
&nbsp;&nbsp;&nbsp;&nbsp;&nbsp;<span style=\"color:#e67e22\"><strong>ระยะที่ 3</strong></span>&nbsp;&nbsp;:&nbsp;&nbsp;มะเร็งมีขนาดใหญ่ขึ้น จนอุดกลั้นทางเดินปัสสาวะ และกระจายออกนอกต่อมสามารถคลำพบโดยการตรวจทางทวารหนัก อาการที่พบได้ตอนนี้คือ ปวดปัสสาวะบ่อย ปัสสาวะเป็นเลือด ปัสสาวะลำบากต้องเบ่ง บางครั้งปัสสาวะไม่ออก<br />
&nbsp;&nbsp;&nbsp;&nbsp;&nbsp;<span style=\"color:#e67e22\"><strong>ระยะที่ 4&nbsp;</strong></span>&nbsp;:&nbsp;&nbsp;มะเร็งลุกลามไปสู่ต่อมน้ำเหลือง และรุนแรงถึงขึ้นลุกลามไปยังกระดูก และอวัยวะอื่นๆ อาการที่พบ คือ ปวดปัสสาวะบ่อย ปัสสาวะลำบาก ปัสสาวะไม่ออก ปัสสาวะเป็นเลือด ปวดหลัง ปวดกระดูก น้ำหนักลด อ่อนเพลีย อัมพาต</span></p>

<p><span style=\"font-family:Arial; font-size:small\"><img alt=\"\" src=\"/UserFiles/Image/prostate.jpg\" style=\"height:300px; width:350px\" /></span></p>

<p><span style=\"font-size:16px\"><strong><span style=\"color:#3366ff\">อาการแสดง</span></strong><br />
แบ่งเป็น 3 กลุ่มใหญ่ ๆ ได้แก่<br />
&nbsp;&nbsp;&nbsp;&nbsp; 1.&nbsp;<strong><span style=\"color:#800080\">กลุ่มที่ไม่มีอาการใดๆ</span></strong> ผู้ป่วยไม่มีอาการใดๆ ที่เกี่ยวข้องกับต่อมลูกหมากเลย ตรวจพบจากการตรวจร่างกายประจำปี ผู้ป่วยกลุ่มนี้มักวินิจฉัยโรคได้ในระยะเริ่มต้น เมื่อได้รับการรักษาแล้วจะสามารถหายขาดจากโรคได้<br />
&nbsp;&nbsp;&nbsp;&nbsp; 2.&nbsp;<strong><span style=\"color:#800080\">กลุ่มที่มีอาการเกี่ยวข้องกับโรคต่อมลูกหมากโต</span></strong> ผู้ป่วยมักมีอาการปัสสาวะที่ผิดปกติทำให้มาพบแพทย์เพื่อรับการรักษา เมื่อผ่านการตรวจอย่างละเอียดอาจพบว่าเกิดจากมะเร็งต่อมลูกหมาก ผู้ป่วยบางรายอาจได้รับการผ่าตัดต่อมลูกหมากทางท่อปัสสาวะเพื่อแก้ไขภาวะต่อมลูกหมากโต และพบมะเร็งจากการตรวจชิ้นเนื้อทางพยาธิวิทยา<br />
&nbsp;&nbsp;&nbsp;&nbsp; 3.&nbsp;<strong><span style=\"color:#800080\">กลุ่มที่มีอาการของมะเร็งโดยทั่วไป</span></strong> ได้แก่อาการเบื่ออาหาร น้ำหนักลด ปวดเมื่อยตามร่างกาย และกระดูก อาการเหล่านี้เป็นผลจากการลุกลามของมะเร็ง ผู้ป่วยในระยะนี้ไม่สามารถรักษาให้หายขาดได้ แต่การรักษาจะทำให้ผู้ป่วยดีขึ้นและอาจป้องกันการลุกลามของมะเร็งได้<br />
<br />
<strong><span style=\"color:#3366ff\">แนวทางการตรวจวินิจฉัย</span></strong><br />
&nbsp;&nbsp;&nbsp;&nbsp; ผู้ชายที่มีอายุ 50 ปี ขึ้นไป แม้ไม่มีอาการผิดปกติของทางเดินปัสสาวะใดๆ ก็ควรไปรับการตรวจเช็คมะเร็งต่อมลูกหมากอย่างน้อยปีละครั้ง เนื่องจากดังที่กล่าวข้างต้นมะเร็งต่อมลูกหมากระยะแรกจะไม่แสดงอาการ และการตรวจเจอในระยะแรกจะสามารถรักษาให้หายขาดได้ โดยทั่วไปแพทย์จะตรวจต่อมลูกหมากดังต่อไปนี้<br />
<br />
&nbsp;&nbsp;&nbsp;&nbsp; <strong><span style=\"color:#800080\">1.&nbsp;การตรวจทางทวารหนัก (Digital Rectal Examination) </span></strong><br />
แพทย์จะทำการตรวจต่อมลูกหมากโดยใช้นิ้วสอดเข้าไปทางรูทวารหนัก เพื่อตรวจคลำขนาดรูปร่างและความยืดหยุ่นของต่อมลูกหมาก มักใช้เวลาประมาณ 1-2 นาที หากเป็นมะเร็งมักคลำได้ก้อนแข็ง<br />
<br />
&nbsp;&nbsp;&nbsp;&nbsp; <strong><span style=\"color:#800080\">2.&nbsp;การเจาะเลือดเพื่อหาสารบ่งชี้มะเร็ง (Tumor Marker) </span></strong><br />
สารบ่งชี้มะเร็งต่อมลูกหมากในเลือดที่สำคัญ คือ PSA (Prostate Specific Antigen) สารชนิดนี้จะถูกผลิตออกมามากว่าปกติในผู้ป่วยที่เป็นมะเร็งต่อมลูกหมาก จึงสามารถวัดค่าได้โดยการเจาะเลือด<br />
<br />
&nbsp;&nbsp;&nbsp;&nbsp; <strong><span style=\"color:#800080\">3.&nbsp;การตรวจอัลตราซาวน์ของต่อมลูกหมากผ่านทางทวารหนัก (Transrectal Prostatic Ultrasound) </span></strong><br />
เป็นการตรวจโดยใช้คลื่นเสียง โดยแพทย์จะใช้เครื่องมือสอดเข้าทางทวารหนักเพื่อตรวจหาต่อมลูกหมาก หากเป็นมะเร็งสามารถเห็นได้<br />
<br />
&nbsp;&nbsp;&nbsp;&nbsp; <strong><span style=\"color:#800080\">4.&nbsp;การตรวจชิ้นเนื้อ (Biopsy)</span></strong><br />
เมื่อแพทย์ตรวจพบก้อนเนื้อที่สงสัย จะนำชิ้นเนื้อไปตรวจทางพยาธิวิทยาดูว่าเป็นมะเร็งจริงหรือไม่ ซึ่งส่วนใหญ่จะตัดชิ้นเนื้อของต่อมลูกหมาก ขณะที่ทำการตรวจต่อมลูกหมากด้วยอัลตราซาวน์<br />
<br />
<strong><span style=\"color:#3366ff\">การรักษา</span></strong><br />
&nbsp;&nbsp;&nbsp;&nbsp; เนื่องจากมะเร็งต่อมลูกหมากเป็นมะเร็งที่เกี่ยวข้องกับฮอร์โมนเพศชาย ซึ่งได้แก่ เทสโตสเตอร์โรน (Testosterone) ซึ่งสร้างจากลูกอัณฑะ (Testis) และต่อมหมวกไต (Adrenal Grand) โดยฮอร์โมนเทสโตสเตอร์โรนจะไปกระตุ้นให้เกิดการเจริญเติบโตของเซลล์มะเร็ง ดังนั้น การรักษามะเร็งต่อมลูกหมาก จึงทำได้โดยการกำจัดและป้องกันไม่ให้เทสโตสเตอร์โรนไปกระตุ้นเซลล์มะเร็งให้เจริญเติบโต ซึ่งการเลือกวิธีการรักษาแพทย์จะพิจารณาโดยคำนึงปัจจัยต่างๆ ดังนี้<br />
&nbsp;&nbsp;&nbsp;&nbsp; &bull;&nbsp;ระยะของโรค และการแพร่กระจาย<br />
&nbsp;&nbsp;&nbsp;&nbsp; &bull;&nbsp;ชนิดของมะเร็ง<br />
&nbsp;&nbsp;&nbsp;&nbsp; &bull;&nbsp;ประโยชน์ที่ได้จากการรักษา<br />
&nbsp;&nbsp;&nbsp;&nbsp; &bull;&nbsp;ผลข้างเคียงที่อาจเกิดขึ้น อาทิ การรักษาจะมีผลต่อความรู้สึกทางเพศหรือไม่ มีผลต่อการปัสสาวะหรือไม่ จะมีปัญหาการถ่ายเหลวหรือไม่ เป็นต้น<br />
<br />
&nbsp;&nbsp;&nbsp;&nbsp;&nbsp;&nbsp; <strong><span style=\"color:#000000\">การรักษาที่นิยม</span></strong> คือ <strong>ตัดเอาลูกอัณฑะออกทั้งสองข้าง หรือบางรายอาจให้ยาด้านฮอร์โมนเพศชายร่วมด้วย </strong>ซึ่งยาเหล่านี้จะยับยั้งการเจริญเติบโตของเซลล์มะเร็งได้ นอกจากนี้ ยังอาจให้การรักษาผสมผสานร่วมเป็นกรณีไป เช่น ถ้าผู้ป่วยมีอาการปวดกระดูก เนื่องจากมะเร็งแพร่กระจายไปที่ตำแหน่งใด อาจใช้การฉายรังสีรักษาเฉพาะที่เพื่อลดอาการเจ็บปวดก็เป็นได้ โดยสรุปแล้วจะใช้วิธีใดบ้างรักษาก็ขึ้นอยู่กับระยะของมะเร็งเป็นหลัก</span></p>

<p><span style=\"font-family:Arial; font-size:small\"><img alt=\"\" src=\"/UserFiles/Image/3-111024112200125.jpg\" style=\"height:233px; width:350px\" /></span></p>

<p><span style=\"font-size:16px\">&nbsp;&nbsp;ระยะเริ่มแรก คือ มะเร็งระยะที่ 1 และ 2 สามารถทำการรักษาให้หายขาดได้ โดยทั่วไปมี 2 วิธีคือ<br />
&nbsp;&nbsp;&nbsp;&nbsp;&nbsp;1)&nbsp;&nbsp;การผ่าตัดเอาต่อมลูกหมากออกทั้งหมด ถือว่าเป็นการรักษาที่ได้มาตรฐาน มักใช้ในผู้ป่วยที่มีอายุไม่มาก ปัจจุบันนี้สามารถทำการผ่าตัดได้ทั้งแบบเปิดหน้าท้อง หรือการผ่าตัดแบบส่องกล้อง โดยใช้กล้องเจาะผ่านช่องท้อง (Laparoscopic surgery) ในปัจจุบันมีรายงานทางการแพทย์จากทั่วโลกถึงผู้ป่วยมะเร็งต่อมลูกหมากที่รักษาด้วยวิธีใช้กล้องแล้วเกือบ 10,000 ราย และมีแนวโน้มจะเพิ่มขึ้นทุกปี</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;ข้อดีของการผ่าตัดด้วยกล้องมีปลายประการเมื่อเทียบกับการผ่าตัดเปิด คือ เจ็บแผลน้อยกว่าเนื่องจากเป็นแผลเจาะรู เสียเลือดน้อย ผู้ป่วยจะฟื้นตัวเร็วหลังผ่าตัด การตัดเลาะต่อมลูกหมากสามารถทำได้ละเอียดแม่นยำ เนื่องจากเห็นภาพขยายทางภายวิภาคของท่อปัสสาวะและใยเส้นประสาทจากการส่องกล้องได้ดีและชัดเจนกว่า</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;อย่างไรก็ตาม ข้อเสียของการผ่าตัดไม่ว่าจะเป็นการผ่าตัดเปิดหรือการผ่าตัดส่องกล้องก็ตาม คือ&nbsp;&nbsp;ผู้ป่วยจะรู้สึกเจ็บในระยะแรก และผู้ป่วยต้องคาสายสวนปัสสาวะไว้ 10 วัน &ndash; 3 สัปดาห์ ผู้ป่วยอาจสูญเสียการควบคุมปัสสาวะไปชั่วคราว หรือมีภาวะสูญเสียความสามารถในการแข็งตัวของอวัยวะเพศ นอกจากนี้จะไม่มีน้ำเชื้อเมื่อถึงจุดสุดยอด&nbsp;</span><br />
&nbsp;</p>

<p><br />
<span style=\"font-size:16px\"><strong><span style=\"color:#800080\">&nbsp;&nbsp;&nbsp;&nbsp; การผ่าตัดมะเร็งต่อมลูกหมาก</span></strong><br />
&nbsp;&nbsp;&nbsp;&nbsp; &bull;&nbsp;radical retropubic prostatectomy คือ การผ่าตัดผ่านทางหน้าท้อง โดยตัดเอาต่อมลูกหมากและต่อมน้ำเหลืองออก<br />
&nbsp;&nbsp;&nbsp;&nbsp; &bull;&nbsp;radical perineal prostatectomy คือ การผ่าตัดผ่านทางผิวหนังบริเวณอัณฑะและทวารหนัก โดยตัดต่อมลูกหมากออก ส่วนต่อมน้ำเหลืองต้องตัดออกโดยผ่านทางหน้าท้อง<br />
&nbsp;&nbsp;&nbsp;&nbsp; &bull;&nbsp;transurethral resection of the prostate (TURP) คือ การตัดต่อมลูกหมากโดยการส่องกล้องผ่านอวัยวะเพศ เป็นการตัดชิ้นเนื้อเพื่อให้ปัสสาวะไหลคล่อง&nbsp; ถ้าผลชิ้นเนื้อต่อมน้ำเหลืองมีเชื้อมะเร็งแสดงว่ามะเร็งนั้นแพร่กระจายแล้ว<br />
<br />
&nbsp;&nbsp;&nbsp;&nbsp; <span style=\"color:#800080\"><strong>2)&nbsp; การรักษาทางรังสี</strong> </span>เป็นการฉายรังสีเข้าไปยังตำแหน่งที่เกิดมะเร็ง โดยการฝังแร่เข้าไปที่บริเวณต่อมลูกหมาก วิธีนี้มีข้อดีคือ ลดความเสี่ยงจากการผ่าตัด โอกาสสูญเสียความสามารถในการแข็งตัวของอวัยวะเพศจะน้อยกว่าการผ่าตัดเอาต่อมลูกหมากออก มักใช้ในผู้ป่วยที่มีอายุมาก หรือมีสุขภาพไม่ค่อยแข็งแรง ไม่สามารถทนต่อการผ่าตัดได้ อย่างไรก็ตาม อาจมีผลแทรกซ้อนเนื่องจากการฉายรังสี นั่นคือ ปัญหาการอุจจาระบ่อย เกิดการระคายเคืองที่ทวารหนัก ปัสสาวะลำบากและปัสสาวะบ่อยร่วมได้<br />
<br />
&nbsp;&nbsp;&nbsp;&nbsp; <strong><span style=\"background-color:#ffff99; color:#3366ff\">ระยะกลาง คือ มะเร็งระยะที่ 3</span></strong><br />
&nbsp;&nbsp;&nbsp;&nbsp; เนื่องจากระยะนี้มะเร็งได้ลุกลามทะลุออกนอกเปลือกของต่อมลูกหมากแล้ว และบางครั้งแพร่กระจายไปยังต่อมน้ำเหลืองรอบๆ การรักษาจึงจำเป็นต้องใช้วิธีผสมผสานที่มากกว่า 1 วิธี เช่น อาจใช้การผ่าตัดร่วมกับการฉายแสง และหรือให้ยาฮอร์โมน ซึ่งวิธีเลือกการรักษาขึ้นอยู่กับระยะที่แน่นอนของโรค อายุผู้ป่วย และที่สำคัญ คือ ดุลยพินิจของแพทย์ผู้เชี่ยวชาญทางด้านมะเร็งต่อมลูกหมาก การมุ่งหวังให้หายขาดในกลุ่มนี้จะน้อย แต่จะมีโอกาสบ้าง ในกรณีที่มะเร็งแพร่กระจายออกไปนอกเปลือกต่อมลูกหมากเพียงเล็กน้อยเท่านั้น<br />
<br />
&nbsp;&nbsp;&nbsp;&nbsp; <strong><span style=\"background-color:#ffff99; color:#3366ff\">ระยะแพร่กระจาย คือ มะเร็งระยะที่ 4</span></strong><br />
&nbsp;&nbsp;&nbsp;&nbsp; เป็นระยะที่มะเร็งได้ลุกลามไปตามส่วนต่างๆ ของร่างกายแล้ว การมุ่งหวังรักษาให้หายขาดจึงเป็นไปได้ยาก แต่เนื่องจากธรรมชาติของมะเร็งต่อมลูกหมากเป็นมะเร็งที่โตช้า ดังนั้น แม้จะเป็นมะเร็งที่ลุกลามไปแล้ว ถ้าให้การรักษาที่เหมาะสม ผู้ป่วยก็อาจจะมีอาการดีขึ้น หรือยืดระยะเวลาของการแพร่กระจาย หรืออายุออกไปได้พอสมควร<br />
<br />
<strong><span style=\"color:#3366ff\">นอกจากที่กล่าวข้างต้น ยังมีวิธีการรักษาอื่นๆ ได้แก่</span></strong><br />
&nbsp;&nbsp;&nbsp;&nbsp; &bull;&nbsp;ใช้สารที่กระตุ้นให้ร่างกายสร้างภูมิ หรือ ภูมิที่สร้างจากภายนอก เพื่อให้ภูมิต่อสู้กับเชื้อโรค<br />
&nbsp;&nbsp;&nbsp;&nbsp; &bull;&nbsp;Cryotherapy คือ การรักษาโดยใช้เข็มสอดเข้าในต่อมลูกหมาก แล้วฉีดสาร liquid nitrogen เพื่อแช่แข็งมะเร็งต่อมลูกหมาก ใช้ในกรณีที่ไม่เหมาะในการผ่าตัด ผลการรักษายังไม่ยืนยันว่าได้ผลดี</span></p>

<p><span style=\"font-family:Arial\"><span style=\"font-size:small\"><img alt=\"\" src=\"/UserFiles/Image/34939.jpg\" style=\"height:201px; width:300px\" /></span></span></p>

<p><span style=\"font-size:16px\"><strong><span style=\"color:#3366ff\">การปฏิบัติตนหลังการรักษา</span></strong><br />
&nbsp;&nbsp;&nbsp;&nbsp; จากการศึกษาโดย Siobhan Phillips ที่คณะแพทยศาสตร์ Northwestern Feinberg ทีมวิจัยพบว่าวิธีที่ยอดเยี่ยมที่สุดในการ ลดอาการอ่อนแรง ความเครียด และปัญหาน้ำหนักตัว ในคนไข้หลังรักษามะเร็งต่อมลูกหมาก คือ การเดินเล่นสบายๆ ประมาณ 3 ชั่วโมงต่อสัปดาห์ หรือเดินอย่างกระฉับกระเฉง 90 นาทีต่อสัปดาห์<br />
&nbsp;&nbsp;&nbsp;&nbsp; การวิจัยชิ้นนี้ได้พิสูจน์หลักฐานสำคัญว่า การเพิ่มคุณภาพชีวิตในผู้ป่วยมะเร็งต่อมลูกหมาก ไม่จำเป็นต้องออกกำลังกายอย่างเคร่งครัด หนักหน่วง เพียงแค่เดินเล่นก็ทำให้คนไข้รู้สึกดีขึ้นได้แล้ว โดยการเดินธรรมดาๆ อย่างสม่ำเสมอ สามารถช่วยลดปัจจัยเสี่ยงปัญหาสุขภาพอื่น เช่น โรคหัวใจและหลอดเลือด นอกจากนี้ การเดินยังช่วยด้านจิตใจอีกด้วย</span></p>
