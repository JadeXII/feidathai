<p style=\"text-align:center\"><img alt=\"\" src=\"/ckfinder/userfiles/images/%E0%B9%80%E0%B8%95%E0%B8%B7%E0%B8%AD%E0%B8%99%E0%B8%9B%E0%B9%88%E0%B8%A7%E0%B8%A2%E0%B8%A1%E0%B8%B0%E0%B9%80%E0%B8%A3%E0%B9%87%E0%B8%87%E0%B8%AD%E0%B8%A2%E0%B9%88%E0%B8%B2%E0%B9%83%E0%B8%8A%E0%B9%89%E0%B8%99%E0%B9%89%E0%B8%B3%E0%B8%A1%E0%B8%B1%E0%B8%99%E0%B8%81%E0%B8%B1%E0%B8%8D%E0%B8%8A%E0%B8%B2%E0%B9%80%E0%B8%AD%E0%B8%87-01.jpg\" style=\"height:292px; width:560px\" /></p>

<p style=\"text-align:center\">&nbsp;</p>

<p><span style=\"font-size:16px\"><span style=\"color:#c0392b\"><strong>แพทย์แฉสเต็มเซลล์ 90% เป็นของปลอม ชี้ระวังอันตราย-อวัยวะเสื่อม</strong></span></span></p>

<p><span style=\"font-size:16px\">&nbsp;&nbsp;&nbsp;&nbsp; รศ.นพ.วิโรจน์ ศรีอุฬารพงศ์ อดีตนายกสมาคมมะเร็งวิทยาสมาคมแห่งประเทศไทยและหัวหน้าศูนย์ความเป็นเลิศทางการแพทย์โรคมะเร็งครบวงจร รพ.จุฬาลงกรณ์ กล่าวว่า ปัจจุบันหลายประเทศนำกัญชาไปใช้ทางการแพทย์ ไทยก็อยู่ระหว่างแก้กฎหมายซึ่งหากนำมาใช้รักษาโรคระบบประสาทอาจได้ผล</span></p>

<p><span style=\"font-size:16px\">&nbsp;&nbsp;&nbsp;&nbsp; แต่สำหรับโรคมะเร็งมีการนำมาใช้ลดอาการข้างเคียงจากเคมีบำบัด ลดอาเจียนได้ แต่ประสิทธิภาพก็ไม่ได้แตกต่างจากยาที่ใช้อยู่ในปัจจุบัน ทั้งนี้ มองว่าเรื่องการแก้กฎหมายเอากัญชามาใช้ทางการแพทย์ควรเป็นลักษณะการคลายล็อก ใช้และควบคุมโดยองค์การเภสัชกรรม (อภ.) และสำนักงานคณะกรรมการอาหารและยา (อย.) เหมือนมอร์ฟีน สำหรับการนำกัญชารักษาตัวโรคมะเร็ง ก้อนมะเร็งนั้น ยืนยันว่ามีการทดลองในห้องแล็บ แต่ไม่มีหลักฐานการเอามาใช้ในคนจริงๆ ในทางกลับกันพอเลิกใช้ยังทำให้มีอาการอยากยา ซึ่งตนมีคนไข้หลายคนที่ญาติต้องหามมาพบแพทย์ด้วยอาการซึม ไม่รู้สึกตัว เพราะใช้น้ำมันกัญชาใต้ดินหยดโดยไม่มีความรู้ว่าต้องใช้ปริมาณเท่าไหร่ บางคนบอกว่าใช้เพื่อลดความเจ็บปวด แต่จะไม่รู้สึกเจ็บเพียงแค่ตอนหลับเท่านั้น ก้อนมะเร็งไม่ยุบไม่หาย พอได้รับการรักษามาตรฐานก็กลับมาใช้ชีวิตได้ไม่ต้องหลับๆตื่นๆเพราะฤทธิ์กัญชา</span></p>

<p><span style=\"font-size:16px\">&nbsp;&nbsp;&nbsp;&nbsp; ผศ.นพ.นิพัญจน์ อิศรเสนา ณ อยุธยา หัวหน้าศูนย์สเต็มเซลล์และเซลล์บำบัด คณะแพทยศาสตร์ จุฬาลงกรณ์มหาวิทยาลัย กล่าวถึงสเต็มเซลล์กับการรักษาโรคมะเร็ง ว่า แพทยสภา รับรองการใช้สเต็มเซลล์เฉพาะการรักษาในระบบเลือดเท่านั้น และคลินิกต่างๆ ในไทยที่โฆษณาว่ามีฉีดสเต็มเซลล์เป็นการกระทำที่ผิดกฎหมาย หากใช้ในแง่อื่นถือว่าหลอกลวงทั้งสิ้น และที่อ้างว่าเป็นสเต็มเซลล์นั้น 90% เป็นของปลอมไม่รู้ว่าเอาอะไรมาฉีดให้ และจากการนำครีมที่อ้างมีสเต็มเซลล์เพื่อความงาม มาส่องดู ไม่พบเซลล์สักตัว แต่พบโปรตีนบางตัวที่อันตรายบางรายอาจถึงตาย รวมถึงมีสารกดภูมิคุ้มกัน ที่ฉีดแล้วอาจทำให้กระปรี้กระเปร่าแต่เป็นสารก่อมะเร็งหรือมียาสเตียรอยด์ ฉีดแล้วมีผลเสียต่ออวัยวะในร่างกายทำให้เสื่อม ดังนั้น การฉีดสเต็มเซลล์แบบที่ยังไม่มีข้อมูลทางวิชาการรับรองไม่ได้ประโยชน์อะไร.</span></p>

<p>&nbsp;</p>

<p><span style=\"font-size:16px\">ที่มา ไทยรัฐ</span></p>
