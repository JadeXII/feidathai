<div style=\"text-align:center\"><span style=\"font-size:medium\"><span style=\"font-family:Tahoma\">&nbsp;</span></span></div>

<h1 style=\"margin-left:0px; margin-right:0px; text-align:center\"><span style=\"font-size:medium\"><span style=\"font-family:Tahoma\">แบคทีเรียที่พบได้ทั่วไปบนผิวหนังมนุษย์ช่วยป้องกันมะเร็ง</span></span><br />
&nbsp;</h1>

<p>&nbsp;</p>

<div style=\"text-align:center\"><img alt=\"\" src=\"/UserFiles/Image/news29.jpg\" style=\"height:235px; width:450px\" /></div>

<p>&nbsp;</p>

<p style=\"margin-left:0px; margin-right:0px\"><span style=\"font-size:medium\">&nbsp; &nbsp;<span style=\"font-size:16px\"> &nbsp;คณะนักวิทยาศาสตร์จากสหรัฐฯพบว่าแบคทีเรียชนิด Staphylococcus epidermidis ซึ่งไม่เป็นอันตรายต่อมนุษย์และดำรงชีวิตอยู่ตามผิวหนังของคนทั่วไป สามารถผลิตสารที่ช่วยยับยั้งและป้องกันการเกิดมะเร็งผิวหนังได้ ซึ่งในอนาคตจะมีการศึกษาเพิ่มเติมเพื่อนำสารนี้ไปประยุกต์ใช้รักษาและป้องกันมะเร็งหลากหลายชนิดขึ้น</span></span></p>

<p style=\"margin-left:0px; margin-right:0px\"><span style=\"font-size:16px\">&nbsp; &nbsp; &nbsp;ศาสตราจารย์ริชาร์ด กัลโล จากมหาวิทยาลัยแคลิฟอร์เนียวิทยาเขตซานดิเอโกของสหรัฐฯ และคณะ ได้เผยแพร่ผลการค้นพบดังกล่าวในวารสาร Science Advances โดยระบุว่าเชื้อแบคทีเรีย Staphylococcus epidermidis บางสายพันธุ์ สามารถผลิตสารฆ่าเชื้อแบคทีเรียชนิดที่ทำให้เกิดการอักเสบติดเชื้อในร่างกาย เช่น แบคทีเรียที่ทำให้เกิดอาการเจ็บคอและคออักเสบได้</span></p>

<p style=\"margin-left:0px; margin-right:0px\"><span style=\"font-size:16px\">&nbsp; &nbsp; &nbsp;สารฆ่าเชื้อซึ่งแบคทีเรียชนิดที่เป็นมิตรต่อร่างกายคนเราผลิตขึ้น มีความคล้ายคลึงกับองค์ประกอบของสารพันธุกรรมหรือดีเอ็นเอที่เป็นเบสตัวหนึ่งชื่อว่า อะดีนีน (Adenine) นักวิทยาศาสตร์เรียกสารฆ่าเชื้อดังกล่าวว่า 6-HAP ซึ่งผลการทดลองเพิ่มเติมพบว่า 6-HAP สามารถยับยั้งเซลล์มะเร็งหลากหลายชนิดที่เลี้ยงในห้องทดลองไม่ให้เติบโตและแบ่งตัวเพิ่มได้อีกด้วย</span></p>

<p style=\"margin-left:0px; margin-right:0px\"><span style=\"font-size:16px\">&nbsp; &nbsp; &nbsp;ศาสตราจารย์กัลโลบอกว่า แม้จะยังไม่แน่ชัดว่าการที่คนเราขาดแบคทีเรียชนิดที่จำเป็นต่อผิวหนังไป จะทำให้มีความเสี่ยงเป็นโรคมะเร็งผิวหนังและมะเร็งชนิดอื่น ๆ เพิ่มขึ้นหรือไม่ แต่มีแนวโน้มสูงว่าแบคทีเรียชนิดนี้จะช่วยสร้างภูมิคุ้มกันตามธรรมชาติให้กับคนเรา ซึ่งจะต่อต้านการเกิดมะเร็งหลายชนิดได้</span></p>

<p style=\"margin-left:0px; margin-right:0px\"><span style=\"font-size:16px\">ทีมวิจัยของศาสตราจารย์กัลโลได้ทดลองฉีดสาร 6-HAP ให้กับหนูทดลอง ทำให้ทราบว่าสารนี้ไม่เป็นพิษ และต่อมาเมื่อนำเซลล์มะเร็งผิวหนังใส่เข้าไปในร่างกายหนูทดลอง พบว่าหนูที่ได้รับการฉีดสารดังกล่าวมีก้อนเนื้อร้ายเกิดขึ้นในขนาดที่เล็กกว่าหนูทดลองกลุ่มอื่นถึง 60%</span></p>

<p style=\"margin-left:0px; margin-right:0px\"><span style=\"font-size:16px\">เมื่อทดสอบนำสาร 6-HAP ไปทาบนผิวของหนูทดลองก่อนนำไปฉายแสงอัลตราไวโอเลต พบว่าสามารถลดอัตราการเกิดมะเร็งผิวหนังในหนูทดลองลงได้อย่างมาก</span></p>

<p style=\"margin-left:0px; margin-right:0px\"><span style=\"font-size:16px\">&nbsp; &nbsp; &nbsp;ก่อนหน้านี้เคยมีงานวิจัยหลายชิ้นที่ชี้ถึงความสำคัญของจุลินทรีย์บนผิวหนังและภายในร่างกายต่อสุขภาพของคนเรามาแล้ว ซึ่งผู้เชี่ยวชาญชี้ว่าจะต้องมีการศึกษาทดลองขั้นต่อไป เพื่อแปลงผลการวิจัยเชื้อ Staphylococcus epidermidis ให้เป็นวิธีการรักษาทางคลินิกที่ได้ผลจริง</span></p>

<p style=\"margin-left:0px; margin-right:0px\"><span style=\"font-size:16px\">&nbsp;ที่มา :&nbsp; BBC Thai</span><br />
&nbsp;</p>
