<div style=\"text-align: center;\"><strong><span style=\"font-size: medium;\"><span style=\"font-family: Tahoma;\">&nbsp;สปสช.เพิ่มสิทธิบัตรทองรักษามะเร็ง11กลุ่มโรค21โปรโตคอล<br />
<br />
<img src=\"/UserFiles/Image/S__5611765-696x464.jpg\" width=\"500\" height=\"260\" alt=\"\" /><br />
<br type=\"_moz\" />
</span></span></strong></div>
<div style=\"text-align: left;\"><span style=\"font-size: medium;\"><span style=\"font-family: Tahoma;\">&#8203; &nbsp; <strong>&nbsp; สปสช.จับมือแพทย์ผู้เชี่ยวชาญด้านมะเร็ง-สธ.-ราชวิทยาลัย ปรับปรุงแนวทางรักษาผู้ป่วยมะเร็งสิทธิบัตรทอง ปี 61 เพิ่มเป็น 11 กลุ่มโรค 21 โปรโตคอล ครอบคลุมยาจำเป็นหลายรายการ</strong><br />
<br />
&nbsp; &nbsp; &nbsp; เมื่อวันที่ 6 ก.ค. ที่โรงแรมอมารี ดอนเมือง แอร์พอร์ต กทม. สำนักงานหลักประกันสุขภาพแห่งชาติ (สปสช.) แถลงข่าวพัฒนาแนวทางการรักษาผู้ป่วยโรคมะเร็งในระบบหลักประกันสุขภาพแห่งชาติปี 2561 โดย ศ.คลินิก พญ.สุดสวาท เลาหวินิจ ประธานคณะทำงานพัฒนาแนวทางการบริหารจัดการรักษาผู้ป่วยโรคมะเร็งในระบบหลักประกันสุขภาพแห่งชาติ กล่าวว่า การให้สิทธิประโยชน์มะเร็งในระบบหลักประกันสุขภาพแห่งชาติหรือบัตรทองที่ผ่านมานั้น ทำให้ผู้ป่วยมะเร็งเข้าถึงการรักษาได้มากขึ้นที่ผ่านมามีการจัดทำแนวทางการรักษาโรคมะเร็งหรือโปรโตคอล (Protocol) เพื่อประกอบการจ่ายชดเชยค่าบริการในระบบหลักประกันสุขภาพแห่งชาติ ตั้งแต่ปี 2551 ที่มาจากแพทย์ผู้เชี่ยวชาญที่รักษาโรคมะเร็ง ราชวิทยาลัย Service Plan ของกระทรวงสาธารณสุข <br />
</span></span></div>
<div style=\"text-align: center;\"><span style=\"font-size: medium;\"><span style=\"font-family: Tahoma;\"><br />
<br />
</span></span><span style=\"font-size: medium;\"><span style=\"font-family: Tahoma;\"><a href=\"http://www.feidathai.com/?name=activity\"><img src=\"/UserFiles/Image/ads-promot-01(1).jpg\" width=\"600\" height=\"148\" alt=\"\" /></a><br />
</span></span></div>
<div><span style=\"font-size: medium;\"><span style=\"font-family: Tahoma;\"> <br />
&nbsp; &nbsp; &nbsp;สมาคมทางการแพทย์ที่เกี่ยวข้อง และพัฒนาเรื่อยมาจนถึงปัจจุบัน การที่ต้องกำหนดโปรโตคอล (Protocol) หรือสูตรยาเคมีบำบัดที่เป็นที่ยอมรับกันในการรักษาโรคมะเร็งชนิดต่างๆ นั้น ก็เพื่อให้มีมาตรฐานการรักษา โดยการจัดทำสูตรโปรโตคอลรักษาผู้ป่วยมะเร็งสิทธิบัตรทองนั้น จะมีการทบทวนโปรโตคอลทุก 3 ปี &nbsp;กำลังจะประกาศใช้ใน 1 ต.ค.2560 นี้ จากปัจจุบันการรักษาผู้ป่วยมะเร็งในสิทธิบัตรทองมีแนวทางการรักษา 8 กลุ่มโรค 11 โปรโตคอล และในปี 2561 นี้จะเพิ่มเป็น 11 กลุ่มโรค 21 โปรโตคอล <br />
<br />
&nbsp; &nbsp; &nbsp; ดังนี้ <strong><span style=\"color: rgb(255, 102, 0);\">1.มะเร็งเต้านม 2.มะเร็งปอด 3.มะเร็งลำไส้ใหญ่ 4.มะเร็งหลอดอาหาร กระเพาะอาหาร 5.มะเร็งตับทางเดินน้ำดี 6.มะเร็งหลังโพรงจมูก 7.มะเร็งนรีเวช ปากมดลูก รังไข่ มดลูก 8.มะเร็งกระเพาปัสสาวะ มะเร็งต่อมลูกหมาก 9.มะเร็งกระดูก 10.มะเร็งโรคเลือดผู้ใหญ่ 11.มะเร็งในเด็ก<br />
<br />
</span></strong> &nbsp; &nbsp; &nbsp;นพ.ศักดิ์ชัย กาญจนวัฒนา เลขาธิการ สปสช. กล่าวว่า &nbsp;ปัจจุบันอุบัติการณ์โรคมะเร็งเพิ่มสูงขึ้น ซึ่งยาและเวชภัณฑ์ที่ใช้ในการรักษาก็มีราคาสูงมาก แต่สปสช.ก็จะพัฒนาการบริหารจัดการดูแลรักษาผู้ป่วยมะเร็งต่อไป เพื่อให้ผู้ป่วยสิทธิบัตรทองได้เข้าถึงบริการสาธารณสุขที่มีคุณภาพมาตรฐาน ครอบคลุมและทั่วถึง</span></span></div>