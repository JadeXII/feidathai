<h1 style=\"margin-left:0in; margin-right:0in; text-align:center\"><span style=\"font-size:26px\"><strong><span style=\"color:#d35400\">เคล็ดลับแก้ไขปัญหานอนไม่หลับ</span></strong></span></h1>

<p style=\"text-align:center\"><strong><span style=\"font-size:36px\"><span style=\"color:#d35400\"><img alt=\"\" src=\"/ckfinder/userfiles/images/560%20x%20292-01.jpg\" style=\"height:292px; width:560px\" /></span></span></strong></p>

<p>&nbsp; &nbsp; &nbsp;สำหรับบางคนเกิดมาโชคดี พอหัวถึงหมอนก็หลับเป็นตาย นอนที่ไหนก็ได้ไม่มีอาการแปลกที่ แต่สำหรับคนโชคร้ายหลายคนนอนยากนอนเย็นเหลือเกิน บางครั้งนอนไปไม่นานดันตื่นขึ้นมากลางดึก คราวนี้ยิ่งทรมานหนักเพราะอยากให้หลับลงไปใหม่ยิ่งยากกว่า อาการนอนไม่หลับนี้ส่งผลต่อประสิทธิภาพการทำงาน เพราะเมื่อกลางคืนนอนไม่พอกลางวันก็เลยง่วง ขาดสมาธิ และก่อความเครียด จนทำให้เกิดโรคต่างๆ ตามมา ดังนั้น ขอเสนอเคล็ดลับบางประการที่อาจช่วยให้นอนหลับได้ดีขึ้น</p>

<p>&nbsp; &nbsp; &nbsp;-&nbsp; ฝึกหัดและพยายามเข้านอนและตื่นนอนให้ตรงเวลาเดิมจนเป็นนิสัยประจำตัว<br />
&nbsp; &nbsp; &nbsp;-&nbsp; จัดห้องนอนให้มีสภาพที่เหมาะสม ไม่หนาวหรือร้อนจนเกินไป และให้มืดจะดีกว่าสว่าง<br />
&nbsp; &nbsp; &nbsp;-&nbsp; ใส่เสื้อผ้าหลวมๆ สบายๆ ชำระล้างร่างกายให้สะอาด ไม่ให้เหนียวเหนอะหนะ<br />
&nbsp; &nbsp; &nbsp;-&nbsp; ก่อนนอนสวดมนต์ไหว้พระตามประเพณีของแต่ละศาสนาที่ตนนับถือ ถ้าทำสมาธิได้ก็ควรทำ<br />
&nbsp; &nbsp; &nbsp;-&nbsp; พยายามละเว้นเครื่องดื่มที่มีสารกระตุ้นทุกชนิด เช่น น้ำชา กาแฟ เครื่องดื่มชูกำลัง เพราะเครื่องดื่มพวกนี้มีสารคาเฟอีนกระตุ้นสมอง เป็นอุปสรรคต่อการหลับนอน ควรงดเว้นเครื่องดื่มดังกล่าวตั้งแต่เที่ยงวันเป็นต้นไป ถ้างดได้ตลอดวันจะเป็นการดีที่สุด<br />
&nbsp; &nbsp; &nbsp;-&nbsp; ออกกำลังกายเพื่อสุขภาพทุกวัน หรือวันเว้นวัน เช่น การเดิน ถีบจักรยาน การว่ายน้ำ กายบริหาร หรือการเล่นกีฬาที่เหมาะกับวัย ฯลฯ จะช่วยทำให้การหลับนอนดีขึ้นทันที<br />
&nbsp; &nbsp; &nbsp;-&nbsp; ใช้สารอาหารช่วยในการนอนหลับ ได้แก่ อาหารชนิดที่มีปริมาณแอลทริปโทแฟนค่อนข้างสูงและมีกรดอะมิโนอื่นๆ ค่อนข้างต่ำ อาทิ เมล็ดทานตะวัน กล้วยหอม นมพร่องมันเนย หัวมันเผา สาหร่ายทะเล ฟักทอง โดยรับประทานหนึ่งหรือสองชั่วโมงก่อนนอนจะออกฤทธิ์ได้ดี</p>

<p><span style=\"color:#d35400\">เพื่อให้ง่ายต่อการปฏิบัติ ขอแนะนำเป็นสูตรเครื่องดื่มง่าย ๆ ที่อาจเตรียมเอง สำหรับคืนที่ต้องการพักผ่อนเต็มที่</span>&nbsp;<br />
<span style=\"color:#d35400\">ส่วนประกอบ</span> &nbsp;กล้วยหอมขนาดกลาง 1 ผล , น้ำผึ้ง 2 ช้อนโต๊ะ , นมพร่องมันเนย 1 ถ้วย<br />
<span style=\"color:#d35400\">วิธีทำ</span>&nbsp;&nbsp;อุ่นนมให้ร้อน เติมน้ำผึ้ง คนให้เข้ากัน ใส่เครื่องปั่น เติมกล้วยที่หั่นเป็นชิ้นเล็กปั่นเป็นเนื้อเดียวกัน จะได้เครื่องดื่มรสชาติดี โดยดื่มก่อนนอน 2 ชั่วโมง<br />
<br />
&nbsp; &nbsp; &nbsp;เนื่องจากอาหารจำพวกเนื้อและไข่มีกรดอะมิโนหลากชนิด เมื่อเข้าสู่กระแสเลือดจะแข่งขันกับแอลทริปโทแฟน ทำให้ฤทธิ์เป็นยานอนหลับลดลง พวกนี้สามารถแก่งแย่งแข่งขันได้ดีมากเสียด้วย และถ้ามันชนะจะกระตุ้นสมองให้รู้สึกกระฉับกระเฉง ดังนั้น หากต้องการหลับสบาย ควรลดปริมาณเนื้อสัตว์และอาหารโปรตีนในมื้อเย็น หรือเลิกได้ในผู้สูงอายุก็ยิ่งดี ขณะเดียวกันก็เพิ่มอาหารบางชนิดก่อนนอน เช่น น้ำตาลและแป้งซึ่งช่วยให้แอลทริปโทแฟน เดินทางไปสู่สมองได้ดีขึ้น มื้อเย็นจึงควรมีแป้งเป็นหลัก ทานเนื้อน้อยๆ หน่อย แต่โดยรวมแล้วมื้อเย็นก็อย่าทานให้มาก เดี๋ยวจะอ้วนจนเกินไป<br />
&nbsp; &nbsp; &nbsp;งาเป็นอาหารที่อุดมไปด้วยวิตามินบีซึ่งช่วยบำรุงประสาท ดังนั้น ท่านที่มีอาการไม่สบายต่างๆ ที่เกิดจากระบบประสาทเช่น นอนไม่หลับ อ่อนเปลี้ยเพลียแรง การบริโภคงาดำเป็นประจำ จะช่วยให้นอนหลับได้ดีขึ้น</p>

<ul>
</ul>
