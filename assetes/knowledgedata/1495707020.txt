<p><span style=\"font-size:medium\"><span style=\"font-family:Tahoma\">&nbsp; </span></span></p>

<h1 style=\"margin-left:0px; margin-right:0px\"><span style=\"font-size:medium\"><span style=\"font-family:Tahoma\">จอห์นสัน แอนด์ จอห์นสัน แพ้คดีแป้งก่อมะเร็ง</span></span></h1>

<div class=\"story-body__inner\" property=\"articleBody\" style=\"border:0px; color:#404040; font-family:Tahoma,Helmet,Freesans,Helvetica,Arial,sans-serif; font-size:14px; font-stretch:inherit; font-variant-numeric:inherit; line-height:inherit; margin-bottom:0px; margin-left:53.7656px; margin-right:53.7656px; margin-top:0px; padding:0px; vertical-align:baseline\"><span style=\"font-size:medium\"><span style=\"font-family:Tahoma\"><span style=\"color:inherit\"><img alt=\"ภาพผลิตภัณฑ์ของจอห์นสัน แอนด์ จอห์นสัน ประกอบด้วยประป๋องแป้งสีขาวและแชมพูสีเหลือง\" class=\"js-image-replace\" data-highest-encountered-width=\"660\" src=\"https://ichef-1.bbci.co.uk/news/660/cpsprodpb/0F34/production/_95929830_7c3586fa-9a8b-42fc-806d-d60f6b338e85.jpg\" style=\"border:0px; color:#bdbdbd; display:block; font-family:inherit; font-stretch:inherit; font-style:inherit; font-variant:inherit; font-weight:inherit; height:auto; letter-spacing:inherit; line-height:inherit; margin:0px; max-width:100%; padding:0px; user-select:none; vertical-align:baseline; width:645.781px\" /></span>Image copyright<span style=\"background-color:rgba(0, 0, 0, 0.6)\">GETTY IMAGES</span></span></span>

<p><span style=\"font-size:16px\">คำบรรยายภาพจอห์นสัน แอนด์ จอห์นสัน ยังคงยืนยันว่าแป้งเด็กของตนปลอดภัยสำหรับผู้บริโภค</span></p>

<p style=\"margin-left:0px; margin-right:0px\"><span style=\"font-size:16px\">&nbsp; &nbsp; &nbsp;ศาลประจำรัฐเซนต์หลุยส์มีคำตัดสินให้บริษัทเวชภัณฑ์จอห์นสัน แอนด์ จอห์นสัน จ่ายเงินค่าชดเชยกว่า 110 ล้านดอลลาร์สหรัฐฯ แก่นางโลอิส สเลมป์ หญิงอเมริกันวัย 62 ปี จากรัฐมิสซูรี หลังได้ฟ้องร้องว่าแป้งเด็กของจอห์นสัน แอนด์ จอห์นสัน เป็นสาเหตุทำให้เธอป่วยด้วยโรคมะเร็งรังไข่ หลังจากใช้แป้งนี้มานานถึง 40 ปี</span></p>

<p style=\"margin-left:0px; margin-right:0px\"><span style=\"font-size:16px\">ศาลมีคำพิพากษาว่าทางบริษัทมีความผิดที่ไม่ได้แจ้งเตือนผู้บริโภคถึงความเสี่ยงของผลิตภัณฑ์อย่างเพียงพอ โดยก่อนหน้านี้เชื่อกันว่าสารทัลค์ (Talc) ในแป้ง ซึ่งทำมาจากแร่ในหินชนิดหนึ่ง อาจทำให้เกิดมะเร็งรังไข่ได้ อย่างไรก็ตาม ผู้เชี่ยวชาญบอกว่ายังไม่มีหลักฐานทางวิทยาศาสตร์ที่ยืนยันถึงความเชื่อมโยงกันดังกล่าว</span></p>

<p style=\"margin-left:0px; margin-right:0px\"><span style=\"font-size:16px\">ก่อนหน้านี้นางสเลมป์บอกว่าใช้ผลิตภัณฑ์แป้งทาตัวของสองยี่ห้อ คือแป้งเด็กของจอห์นสัน แอนด์ จอห์นสัน และแป้งชาวเวอร์ ทู ชาวเวอร์ มาเป็นเวลานาน ก่อนแพทย์จะวินิจฉัยว่าเธอเป็นมะเร็งรังไข่เมื่อปี 2012 ขณะนี้เธอยังเข้ารับการรักษาด้วยเคมีบำบัดอยู่หลังโรคมะเร็งหวนกลับมาอีกครั้งและแพร่กระจายไปที่ตับ</span></p>
&nbsp;

<div style=\"text-align:center\"><span style=\"font-size:medium\"><span style=\"font-family:Tahoma\"><img alt=\"\" src=\"/UserFiles/Image/Ad/%E0%B8%A1%E0%B8%B0%E0%B9%80%E0%B8%A3%E0%B9%87%E0%B8%87%E0%B8%A2%E0%B8%B1%E0%B8%87%E0%B8%A1%E0%B8%B5%E0%B8%97%E0%B8%B2%E0%B8%87%E0%B8%AD%E0%B8%AD%E0%B8%81-Ad.gif\" style=\"height:148px; width:600px\" /></span></span></div>

<p>&nbsp;</p>

<p><span style=\"font-size:16px\">&nbsp; &nbsp; &nbsp;ด้านบริษัทจอห์นสัน แอนด์ จอห์นสัน ยังคงยืนยันถึงความปลอดภัยของผลิตภัณฑ์แป้งเด็ก และบอกว่าจะทำการทดลองเพิ่มเติมเพื่อพิสูจน์ถึงความปลอดภัยของผลิตภัณฑ์ในปีนี้ ทั้งจะขอยื่นอุทธรณ์คดีต่อไป ซึ่งคดีนี้เป็นหนึ่งใน 2,400 กรณีที่มีผู้ฟ้องร้องเรียกค่าเสียหายต่อทางบริษัท เนื่องจากเกิดการเจ็บป่วยหลังใช้ผลิตภัณฑ์ที่มีทัลค์เป็นส่วนประกอบ</span></p>

<p><span style=\"font-size:16px\">ผู้สื่อข่าววิทยาศาสตร์ของบีบีซีรายงานว่า แม้จะมีกระแสข่าวว่าการใช้แป้งทัลคัมทาตัวโดยเฉพาะอย่างยิ่งที่บริเวณอวัยวะเพศจะทำให้เป็นมะเร็งรังไข่ได้ แต่นับตั้งแต่ทศวรรษ 1970 เป็นต้นมา สารทัลค์ที่ใช้ในแป้งทาตัวและเครื่องสำอางนั้นเป็นแบบที่ปราศจากแอสเบสโทสซึ่งเป็นสารก่อมะเร็งเจือปน ประกอบกับที่ผ่านมาผลการศึกษาทดลองในเรื่องนี้หลายครั้งให้ผลที่ขัดแย้งกัน โดยองค์การระหว่างประเทศเพื่อการวิจัยมะเร็ง (IARC) ระบุเพียงว่า &quot;อาจมีความเป็นไปได้&quot; ที่แป้งทัลคัมจะก่อมะเร็งรังไข่</span></p>

<p><span style=\"font-size:16px\">ที่มา BBC.com</span></p>
</div>
