<p style=\"text-align:center\"><img alt=\"\" src=\"/ckfinder/userfiles/images/560%20x%20292-01(22).jpg\" style=\"height:292px; width:560px\" /></p>

<p style=\"text-align:center\">&nbsp;</p>

<p><span style=\"font-size:16px\">&nbsp;&nbsp;&nbsp;&nbsp;&nbsp;</span><span style=\"font-size:18px\"><span style=\"color:#e74c3c\">การรักษาโรคมะเร็งต่อมลูกหมาก </span></span><span style=\"font-size:16px\">ในปัจจุบัน มีตั้งแต่การผ่าตัด การฉายรังสี (Radiation therapy) การฝังแร่กัมมันตรังสี&nbsp;&nbsp;(Brachytherapy seeds implant) การให้เคมีบำบัด (Chemotherapy) การรักษาทางชีวภาพ (Biological therapy) การฉีดสาร liquid nitrogen เพื่อแช่แข็งมะเร็งต่อมลูกหมาก (Cryotherapy) สำหรับผู้ที่ไม่สามารถรับการผ่าตัด ซึ่งเป็นการรักษาแบบใหม่ แต่ยังไม่ยืนยันว่าได้ผลดีระดับใด และการรักษาโดยใช้ฮอร์โมน (Hormonal therapy)&nbsp;</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;โดยแพทย์จะเลือกวิธีการรักษา ต้องคำนึงถึงปัจจัยต่าง ๆ เช่น ระยะของโรค ผลข้างเคียงต่าง ๆ อาทิ มีผลต่อการปัสสาวะหรือไม่ รวมทั้งคุณภาพชีวิตหลังการรักษาว่าเป็นอย่างไร ในที่นี้เราจะมาเจาะลึกในส่วนของการรักษาโดยใช้ฮอร์โมนกันว่าเป็นอย่างไร</span></p>

<p><span style=\"font-size:16px\">&nbsp;&nbsp;&nbsp;&nbsp;</span><span style=\"font-size:18px\"><span style=\"color:#e74c3c\">&nbsp;การรักษาโดยใช้ฮอร์โมน (Hormonal therapy)</span></span><span style=\"font-size:16px\"> จะใช้ในกรณีที่มะเร็งได้แพร่กระจายแล้วหรือเพื่อป้องกันการกลับเป็นซ้ำหลังการรักษา เนื่องจากมะเร็งต่อมลูกหมากเป็นมะเร็งที่เกี่ยวข้องกับฮอร์โมนเพศชาย ซึ่งได้แก่ เทสโตสเตอร์โรน (Testosterone) ซึ่งสร้างจากลูกอัณฑะ (Testis) และต่อมหมวกไต (Adrenal gland) โดยถูกกระตุ้นโดยฮอร์โมน LH (Leuteinising hormone) จากต่อมพิทูอิตารี (Pituitary gland) หรือต่อมใต้สมองส่วนหน้า <span style=\"color:#e74c3c\">เนื่องจากฮอร์โมนเทสโตสเตอร์โรนจะไปกระตุ้นให้เกิดการเจริญเติบโตของเซลล์มะเร็ง ดังนั้น การรักษามะเร็งต่อมลูกหมาก จึงทำได้โดยการกำจัด และป้องกันไม่ให้เทสโตสเตอร์โรนไปกระตุ้นเซลล์มะเร็งให้เจริญเติบโตได้ </span>ซึ่งมีวิธีการรักษาดังนี้</span></p>

<p><span style=\"font-size:16px\">&nbsp; &nbsp; </span><span style=\"font-size:18px\">&nbsp;<span style=\"color:#0000ff\">Orchiectomy คือ การตัดลูกอัณฑะ</span></span><span style=\"font-size:16px\"><span style=\"color:#0000ff\">&nbsp;</span>ซึ่งเป็นแหล่งผลิตฮอร์โมนเพศชาย เป็นการช่วยระงับการเจริญเติบโต และ การแพร่กระจายของเซลล์มะเร็งต่อมลูกหมาก ผลเสียของการผ่าตัดเอาลูกอัณฑะออก จะทำให้สูญเสียสมรรถภาพทางเพศหลังผ่าตัดได้</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;</span><span style=\"font-size:18px\"><span style=\"color:#0000ff\">การใช้ยากลุ่ม LHRH</span> </span><span style=\"font-size:16px\">(Luteinizing-hormone releasing hormone) agonists หรือ เรียกอีกอย่างว่า GnRH (Gonadotrophin releasing hormone) agonists เป็นยาที่ใช้เพื่อลดการสร้างฮอร์โมนเทสโตสเตอร์โรนจากลูกอัณฑะ เช่น&nbsp;&nbsp;Leuprolide, Goserelin, และ Buserelin</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;โดยปกติการหลั่งของฮอร์โมน GnRH จะถูกควบคุมโดยสมองส่วนที่เรียกว่า ไฮโปทาลามัส (Hypothalamus) จากนั้น GnRH จะกระตุ้นการหลั่งของฮอร์โมน LH จากต่อมใต้สมองส่วนหน้า และฮอร์โมนเทสโตสเตอร์โรนจากลูกอัณฑะตามลำดับขั้นอีกที ดังนั้นกลไกการออกฤทธิ์ของ GnRH agonists คือ เกิดกระบวนการยับยั้งแบบย้อนกลับ (Negative feedback inhibition) ไม่ให้มีการหลั่งของฮอร์โมน GnRH และฮอร์โมน LH ทำให้ระดับของฮอร์โมนเทสโตสเตอร์โรนลดลงในที่สุด การบริหารยาส่วนใหญ่โดยการฉีดเข้าชั้นใต้ผิวหนังหรือเข้ากล้ามเนื้อ และโดยการฝังในผนังช่องท้องทุกๆ 1 - 3 เดือน ยากลุ่มนี้นอกจากใช้รักษาโรคมะเร็งต่อมลูกหมากแล้ว ยังสามารถใช้รักษาโรคมะเร็งเต้านม และโรคเยื่อบุมดลูกเจริญผิดที่ (Endometriosis) อีกด้วย</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;</span><span style=\"font-size:18px\"><span style=\"color:#0000ff\">การใช้ยากลุ่ม Antiandrogen</span></span><span style=\"font-size:16px\"> เป็นยาที่ป้องกันการออกฤทธิ์ของแอนโดรเจน เช่น&nbsp;&nbsp;Flutamide และ Bicalutamide</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;<u>Flutamide</u> มีโครงสร้างคล้ายกับฮอร์โมนเทสโตสเตอร์โรน ออกฤทธิ์โดยแย่งจับกับรีเซพเตอร์หรือตัวรับที่อยู่บนผิวเซลล์มะเร็งต่อมลูกหมาก ทำให้ฮอร์โมนเทสโตสเตอร์โรนไม่สามารถจับกับรีเซพเตอร์ของมันได้ เมื่อขาดเทสโตสเตอร์โรน ทำให้การเจริญเติบโตของเซลล์มะเร็งค่อยๆ ช้าลง หรือหยุดการเจริญเติบโตในที่สุด</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;<u>Bicalutamide</u> เป็นยาที่พัฒนามาใหม่ ดีกว่า Flutamide ในแง่ผลข้างเคียงของยาพบน้อยกว่า กลไกการออกฤทธิ์ของยาเช่นเดียวกับ Flutamide โดยจะแย่งจับกับรีเซพเตอร์หรือตัวรับที่อยู่บนผิวเซลล์มะเร็งต่อมลูกหมาก แล้วทำให้ฮอร์โมนเทสโตสเตอโรนไม่สามารถจับกับรีเซพเตอร์ของมันได้ Bicalutamide เป็นยาเม็ดชนิดรับประทานเช่นเดียวกัน ซึ่งในปัจจุบันมีขนาดความแรงของยาเพิ่มขึ้น สามารถรับประทานเพียงวันละครั้ง ทำให้การใช้ยาสะดวกขึ้นมาก</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;</span><span style=\"font-size:18px\"><span style=\"color:#0000ff\">การใช้ยาที่ป้องกันต่อมหมวกไตไม่ให้สร้างฮอร์โมนแอนโดรเจน</span></span><span style=\"font-size:16px\"> เช่น Ketoconazole and Aminoglutethimide</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;Ketoconazole เดิมเป็นยาที่ใช้รักษาโรคติดเชื้อรา แต่อาศัยผลข้างเคียงของยาในแง่ที่ทำให้ระดับของฮอร์โมนเทสโตสเตอร์โรนลดลง Aminoglutethimide จัดอยู่ในกลุ่ม Aromatase inhibitor&nbsp;&nbsp;แต่สามารถยับยั้งเอนไซม์ตัวอื่นได้อีกด้วย ปัจจุบันจึงไม่นิยมใช้แล้ว เนื่องจากมียาใหม่ๆ ที่มีประสิทธิภาพในการรักษาอย่างเฉพาะเจาะจงมากกว่า</span></p>

<p><span style=\"font-size:18px\"><span style=\"color:#e74c3c\">ผลข้างเคียงจากการใช้ยากลุ่มฮอร์โมนบำบัดในการรักษา</span></span><br />
<span style=\"font-size:16px\">&nbsp; &nbsp; &nbsp;เนื่องจากการออกฤทธิ์ของยากลุ่มนี้ ทำให้ระดับฮอร์โมนเทสโตสเตอร์โรนในเพศชายลดลง ดังนั้น อาการข้างเคียงที่สำคัญจึงเป็นผลมาจากระดับของฮอร์โมนเทสโตสเตอร์โรนที่ต่ำลงนั่นเอง ซึ่งจะมีอาการคล้ายผู้ชายวัยทอง มีอาการร้อนวูบวาบตามตัว อาการเสื่อมสมรรถภาพทางเพศ ความรู้สึกทางเพศลดลง รวมทั้งอาจทำให้เต้านมโตขึ้นได้ นอกจากนี้ อาจมีอาการอื่น ๆ เช่น คลื่นไส้ อาเจียน ท้องเสีย ผิวหนังแห้ง ผื่นคัน มวลกล้ามเนื้อลดลง การทำงานของตับถูกรบกวน น้ำหนักตัวเพิ่มขึ้น</span></p>

<p><span style=\"font-size:16px\">&nbsp; &nbsp; &nbsp;<span style=\"color:#0000ff\">เนื่องจาก มะเร็งต่อมลูกหมากส่วนใหญ่มักพบเมื่ออายุมาก ทำให้ผู้ป่วยพบข้อจำกัด ขาดความพร้อมด้านการรักษา หลังจากผ่าตัด สมุนไพรจีนเป็นอีกทางเลือกหนึ่งเพื่อฟื้นฟูสุขภาพผู้ป่วยสูงอายุ เตรียมพร้อมการรักษาในขั้นตอนต่อไป นอกจากนี้ ยังช่วยลดผลข้างเคียง เพิ่มคุณภาพชีวิตให้ผู้ต้องรับเคมีบำบัด ฉายรังสี และต้องรับฮอร์โมนบำบัดเป็นเวลาอีกด้วย</span></span></p>

<p style=\"text-align:center\"><span style=\"font-size:16px\"><span style=\"color:#0000ff\"><img alt=\"\" src=\"/ckfinder/userfiles/images/%E0%B8%A1%E0%B8%B0%E0%B9%80%E0%B8%A3%E0%B9%87%E0%B8%87%E0%B8%A2%E0%B8%B1%E0%B8%87%E0%B8%A1%E0%B8%B5%E0%B8%97%E0%B8%B2%E0%B8%87%E0%B8%AD%E0%B8%AD%E0%B8%81-Ad(1).gif\" style=\"height:148px; width:600px\" /></span></span></p>
