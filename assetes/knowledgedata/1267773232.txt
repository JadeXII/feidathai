<p><span style=\"font-size:small\"><strong><span style=\"color:#0099cc\"><span style=\"font-size:large\">มะเร็งหลังโพรงจมูก</span></span></strong></span><br />
&nbsp;</p>

<p><span style=\"font-size:small\">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style=\"font-size:16px\"> <strong>มะเร็งหลังโพรงจมูก</strong> เป็นมะเร็งที่พบบ่อยเป็นอับดับ 6 ของมะเร็งทั้งหมดในประเทศไทย โดยพบในผู้หญิง 1.6 ต่อแสนคนต่อปี ในชาย 4.5 ต่อแสนคนต่อปี เป็นมะเร็งที่พบในกลุ่มอายุที่ค่อนข้างน้อย และมักอยู่ในวัยอายุประมาณ 30&ndash;50 ปี โอกาสหายของโรคมีความสัมพันธ์ชัดเจนกับระยะของโรค</span></span><br />
&nbsp;</p>

<p><span style=\"font-size:small\"><img alt=\"มะเร็งหลังโพรงจมูก\" class=\"img-responsive\" src=\"http://www.siamca.com/images/62923[1].jpg\" style=\"height:300px; width:400px\" /></span></p>

<p><br />
<span style=\"font-size:16px\"><strong><span style=\"color:#0099cc\">สาเหตุ</span></strong><br />
<br />
&nbsp;&nbsp;&nbsp;&nbsp;&nbsp;&nbsp;&nbsp; ในปัจจุบันยังไม่ทราบสาเหตุที่แท้จริงของมะเร็งหลังโพรงจมูก แต่มีปัจจัยเสี่ยงต่างๆ ที่อาจเพิ่มอุบัติการณ์ของมะเร็งหลังโพรงจมูก ได้แก่<br />
<br />
&nbsp;&nbsp;&nbsp;&nbsp; 1. <u><strong>พันธุกรรม</strong></u> จากการที่พบว่ามะเร็งหลังโพรงจมูกมีความชุกสูงเฉพาะในบางเขตภูมิศาสตร์ เช่น ในประเทศจีนตอนใต้ และส่วนอื่นๆ ที่ชาวจีนอพยพไป ทำให้มีการศึกษาว่าพันธุกรรมอาจเป็นปัจจัยหนึ่งของการเกิดมะเร็งชนิดนี้<br />
<br />
&nbsp;&nbsp;&nbsp;&nbsp; 2. <u><strong>ไวรัส</strong></u> เป็นที่ยอมรับกันว่าไวรัสเอปสไตน์บาร์ (Epstein-Barr virus - EBV) มีส่วนสำคัญต่อการเกิดมะเร็งหลังโพรงจมูก โดยศึกษาพบว่าผู้ป่วยมะเร็งหลังโพรงจมูกจะมีสารภูมิคุ้มกันต่อไวรัสชนิดนี้ ในปริมาณที่สูงกว่าประชากรทั่วไปที่มีสุขภาพดี<br />
<br />
&nbsp;&nbsp;&nbsp;&nbsp; 3. <u><strong>อาหาร</strong></u> อาหารที่มีสารก่อมะเร็งไนโตรซามีนปนเปื้อนอยู่ในสารอาหาร เช่น ปลาเค็ม เนื้อเค็ม อาหารปิ้ง ย่าง รมควัน เมื่อสูดดมสารนี้เข้าไปสัมผัสกับเยื่อบุของ nasopharynx อาจก่อให้เกิดการเปลี่ยนแปลงของ DNA ของเซลล์เยื่อบุผิว จนเกิดการกลายพันธุ์ (mutation) ของเซลล์ได้ พบว่าในมณฑลกวางตุ้งซึ่งมีอุบัติการณ์ของมะเร็งหลังโพรงจมูกในอัตราสูงนั้น ประชาชนนิยมบริโภคปลาหมักเค็มกันมากกว่าชาวจีนในแถบอื่น<br />
<br />
&nbsp;&nbsp;&nbsp;&nbsp; 4. <u><strong>สิ่งแวดล้อม</strong></u> มีปัจจัยทางสิ่งแวดล้อมหลายอย่างที่อาจมีผลต่อการเกิดมะเร็งหลังโพรงจมูก ได้แก่ ฝุ่นละออง ควันไฟจากการเผาไม้หรือหญ้า สารเคมีต่างๆ ตลอดจนบุหรี่<br />
<br />
&nbsp;&nbsp;&nbsp;&nbsp; 5. <u><strong>การดื่มเหล้า</strong></u> มากๆ เป็นเวลานาน จะมีโอกาสเสี่ยงต่อโรคมะเร็งสูงขึ้นกว่าประชากรทั่วไปราว 10 เท่า ซึ่งพบว่ามะเร็งที่พบบ่อยในคนที่ดื่มเหล้า ได้แก่ มะเร็งในช่องปาก มะเร็งหลังโพรงจมูก มะเร็งหลอดอาหาร มะเร็งกระเพาะอาหาร มะเร็งตับ และมะเร็งตับอ่อน เป็นต้น</span></p>

<p><br />
<span style=\"font-size:16px\"><strong><span style=\"color:#0099cc\">อาการ</span></strong><br />
<br />
&nbsp;&nbsp;&nbsp;&nbsp; 1. &nbsp;<u><strong>ก้อนที่คอ</strong></u> เป็นอาการที่พบมากที่สุดของผู้ป่วยมะเร็งหลังโพรงจมูกที่มาพบแพทย์ โดยก้อนที่คอจากต่อมน้ำเหลืองโตนั้นอาจมีเพียงข้างใดข้างหนึ่งหรือเป็นทั้งสองข้างก็ได้<br />
&nbsp;&nbsp;&nbsp;&nbsp; 2. &nbsp;<u><strong>อาการทางจมูก</strong></u> เช่น มีเลือดกำเดาไหล มีน้ำมูกปนเลือดบ่อยครั้ง แน่นจมูกหายใจไม่ค่อยสะดวก คัดจมูก หรือมีน้ำมูกไหลลงคอเรื้อรัง ซึ่งทำให้ผู้ป่วยหลายรายอาจได้รับการรักษาแบบโพรงจมูกหรือโพรงไซนัสอักเสบเรื้อรังมาก่อน<br />
&nbsp;&nbsp;&nbsp;&nbsp; 3.&nbsp; <u><strong>อาการทางหู</strong></u> ได้แก่ การได้ยินบกพร่อง มีเสียงดังในหู ปวดหู หูอื้อหรือหูตึงหรือมีของเหลวไหลออกจากหู ซึ่งเกิดจากการทำงานผิดปกติของท่อเชื่อมหูชั้นกลาง เนื่องจากมะเร็งหลังโพรงจมูกกระจายตัวมาถึง<br />
&nbsp;&nbsp;&nbsp;&nbsp; 4.&nbsp; <u><strong>ระบบประสาท</strong></u> ได้แก่ อาการปวดศีรษะ มองเห็นภาพซ้อน ชาที่ใบหน้า ในรายที่ลุกลามมาก ผู้ป่วยก็อาจมีอัมพาตของกล้ามเนื้อใบหน้า เวียนศีรษะ เสียงแหบ กลืนลำบาก หรือสำลักได้<br />
&nbsp;&nbsp;&nbsp;&nbsp; 5. <strong>&nbsp;<u>อาการอื่นๆ</u></strong> ที่พบบ่อย คือ น้ำหนักลด เบื่ออาหาร มีไข้ต่ำๆ และอาจจะมีอาการอ้าปากไม่ขึ้น เป็นต้น</span></p>

<p>&nbsp;</p>

<p><span style=\"font-size:small\"><img alt=\"โรคมะเร็งหลังโพรงจมูก\" class=\"img-responsive\" src=\"/UserFiles/Image/081213ear2.jpg\" style=\"height:243px; width:365px\" /></span></p>

<p><br />
<span style=\"font-size:16px\"><span style=\"color:#0099cc\"><strong>การวินิจฉัย</strong></span><br />
<br />
1.&nbsp; <strong>โดยการซักประวัติ</strong><br />
2.&nbsp; <strong>การตรวจร่างกาย</strong> ในบริเวณศีรษะและคอ โพรงหลังจมูกอย่างละเอียดรวมถึงการตรวจ ร่างกายทั่วไปซึ่งมีความสำคัญในการวินิจฉัย<br />
3.&nbsp; <strong>การตัดชิ้นเนื้อ</strong> จากเนื้องอกในโพรงจมูกไปตรวจทางพยาธิวิทยา เป็นการวินิจฉัยที่แน่นอนที่สุด (การตัดชิ้นเนื้อตรวจสามารถทำได้ที่ห้องตรวจผู้ป่วยนอกโดยการใช้ยาชาเฉพาะที่ และใช้ กล้องส่องช่วยในการตัดชิ้นเนื้อ)<br />
4.&nbsp; <strong>การตรวจทางห้องปฏิบัติการอื่นๆ </strong><br />
&nbsp;&nbsp;&nbsp;&nbsp; - <u><strong>การตรวจเซลล์</strong></u> ผู้ป่วยมะเร็งหลังโพรงจมูกบางรายมาพบแพทย์ครั้งแรกด้วยปัญหาต่อมน้ำเหลืองข้างลำคอโต โดยที่แพทย์ไม่พบความผิดปกติที่บริเวณหลังโพรงจมูก การเจาะและดูด (fine needle aspiration biopsy -FNA) บริเวณต่อมน้ำเหลืองเพื่อตรวจเซลล์ สามารถช่วยในการวินิจฉัยได้<br />
&nbsp;&nbsp;&nbsp;&nbsp; - <u><strong>การตรวจเลือด</strong></u> โดยการตรวจสารภูมิต้านทานอิมมูโนโกลบูลินเอ( IgA antibodies) ต่อไวรัสเอปสไตน์บาร์ (Epstein-Barr virus specific antigens) โดยพบว่าผู้ป่วยมะเร็งหลังโพรงจมูกจะมีปริมาณสารภูมิต้านทาน สูงกว่าปกติ<br />
<strong>&nbsp;&nbsp;&nbsp;&nbsp; -</strong> <u><strong>การตรวจทางรังสีวิทยา</strong></u> ดังได้กล่าวแล้วว่าผู้ป่วยบางรายที่แพทย์สงสัยว่าเป็นมะเร็งหลังโพรงจมูกแต่ตรวจร่างกายไม่พบก้อนเนื้อหรือแผลที่บริเวณหลังโพรงจมูก การตรวจ computed tomography (CT) และ magnetic resonance imaging (MRI) จะมีบทบาทสำคัญในการช่วยวินิจฉัยโรค และการตรวจทั้งสองอย่างนี้ยังสามารถบอกขอบเขตการลุกลามของตัวมะเร็งตลอดจนการแพร่กระจายไปยังต่อมน้ำเหลืองได้เป็นอย่างดี นอกจากนั้นการตรวจทางรังสีวิทยาอย่างอื่น ยังมีประโยชน์ในการตรวจหาว่ามะเร็งมีการแพร่กระจายไปอวัยวะอื่นๆอีกหรือไม่ ได้แก่ การตรวจ bone scan และการตรวจอัลตราซาวด์ตับ (liver ultrasound) เป็นต้น </span></p>

<p><span style=\"font-size:16px\">&nbsp;</span></p>

<p><span style=\"font-size:16px\"><span style=\"color:#0099cc\"><strong>การรักษา</strong></span><br />
&nbsp;<br />
&nbsp;&nbsp;&nbsp;&nbsp;&nbsp;&nbsp; การรักษามะเร็งหลังโพรงจมูกโดยหลักแล้ว คือ การใช้รังสีรักษา โดยอาจร่วมกับการให้เคมีบำบัดทั้งนี้ขึ้นอยู่กับระยะการดำเนินโรคของมะเร็ง สำหรับการผ่าตัดนั้นไม่มีบทบาทในการรักษาโดยตรง เนื่องจากมะเร็งหลังโพรงจมูกมีขอบเขตของรอยโรคใกล้กับอวัยวะที่สำคัญ อาทิ เส้นเลือดแดงใหญ่ที่เลี้ยงคอและสมอง ฐานกะโหลกศีรษะ ตลอดจนส่วนของสมองเอง อย่างไรก็ตามการผ่าตัดก็ยังคงมีบทบาทในการรักษามะเร็งหลังโพรงจมูก ในกรณีที่สามารถควบคุมตัวมะเร็งหลังโพรงจมูกได้แล้ว แต่ยังคงมีก้อนที่คออยู่ หรือในผู้ป่วยที่มีมะเร็งเกิดซ้ำหรือหลงเหลือในบริเวณที่จำกัด ก็อาจพิจารณาผ่าตัดได้ในบางราย</span></p>

<p><br />
<span style=\"font-size:16px\"><strong><span style=\"color:#0099cc\">การดูแลและป้องกันตนเอง</span></strong><br />
<br />
-&nbsp; ตรวจเช็คร่างกายประจำปี<br />
-&nbsp; หลีกเลี่ยงปัจจัยส่งเสริมที่อาจเป็นสาเหตุของมะเร็งหลังโพรงจมูก เช่น อาหารปิ้ง ย่าง รมควัน อาหารหมักดอง ควันเขม่าพิษ สารระเหยต่างๆ รวมทั้งควรงดดื่มเหล้าและสูบบุหรี่<br />
-&nbsp; หากมีอาการเป็นหวัดเรื้อรัง หูอื้อ หรือคัดจมูกข้างเดียว เป็นเวลานานกว่า 2 สัปดาห์ มีเลือดกำเดาไหลบ่อยๆ มีน้ำใสๆ หรือหนองไหลออกทางรูจมูกด้านเดียว ควรได้รับการตรวจโดยแพทย์เฉพาะทางหูคอจมูก หรือแพทย์ผู้เชี่ยวชาญทางโรคมะเร็ง เพื่อตรวจส่องดูในโพรงจมูกและตรวจพิเศษอื่นๆ</span></p>

<p>&nbsp;</p>

<p>&nbsp;</p>

<p><span style=\"font-size:16px\"><strong>* ขอข้อมูลการรักษาและการดูแลผู้ป่วยมะเร็งโพรงจมูกโดยละเอียด</strong> <span style=\"color:#ff9900\"><strong>ฟรี!</strong>&nbsp;</span><br />
&nbsp;&nbsp; <strong><a href=\"?name=contact\"><span style=\"color:#0099cc\">คลิกที่นี่</span></a></strong> หรือ <span style=\"color:#0099cc\"><strong>โทร.087-670-3254</strong></span></span></p>
