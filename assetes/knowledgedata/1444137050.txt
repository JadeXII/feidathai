<p style=\"text-align:center\"><span style=\"color:#0066ff; font-size:large\"><strong>รู้จักมะเร็งช่องปาก</strong></span></p>

<p style=\"text-align:center\"><img alt=\"\" src=\"/UserFiles/Image/sign of oral cancer.jpg\" style=\"height:400px; width:400px\" /></p>

<p><span style=\"font-family:Arial\"><span style=\"font-size:small\">&nbsp; &nbsp;&nbsp;</span></span></p>

<p><span style=\"font-size:16px\">&nbsp; &nbsp; &nbsp;อวัยวะในช่องปาก &nbsp;อาจเกิดโรคมะเร็งได้ในทุกตำแหน่ง &nbsp;ได้แก่ &nbsp;ลิ้น &nbsp;กระพุ้งแก้ม &nbsp;ริมฝีปาก &nbsp;เหงือก &nbsp;เพดานปาก &nbsp;พื้นปากใต้ลิ้น &nbsp;ลิ้นไก่ &nbsp;ต่อมทอนซิล &nbsp;และส่วนบนของลำคอ โดยมักพบมะเร็งช่องปากในวัยกลางคนขึ้นไป อายุเฉลี่ยจะประมาณ 60 ปี แต่ก็พบในคนอายุ 40 ปี หรืออายุต่ำกว่าได้ประปราย</span><br />
<span style=\"font-size:16px\"><span style=\"color:#ff6600\"><strong>สาเหตุของมะเร็งช่องปาก</strong><br />
&nbsp;&nbsp;&nbsp;&nbsp; <span style=\"color:#000000\">-&nbsp; </span></span>สูบบุหรี่จัด สูบกล้อง<br />
&nbsp;&nbsp;&nbsp;&nbsp; -&nbsp; กินหมาก ยาฉุน ยาเส้นเป็นประจำ<br />
&nbsp;&nbsp;&nbsp;&nbsp; -&nbsp; ดื่มสุราจัด<br />
&nbsp;&nbsp;&nbsp;&nbsp; -&nbsp; อาจมีความสัมพันธ์กับการติดเชื้อไวรัสชนิด เฮทพีวี (HPV) มีความสัมพันธ์กับการอักเสบเรื้อรังชนิดไม่ติดเชื้อของเยื่อบุช่องปาก ซึ่งจะทำให้เยื่อบุช่องปากมีลักษณะเป็นฝ้าขาว หรือเป็นปื้นสีแดง<br />
<br />
<strong><span style=\"color:#0066ff\">อาการและอาการแสดง&nbsp;<br />
&nbsp;&nbsp;&nbsp;&nbsp;&nbsp;</span></strong>อาการที่พบได้บ่อย คือ เกิดเป็นก้อนเนื้อขึ้นตามตำแหน่งต่างๆ ของอวัยวะส่วนนั้น อาจลุกลามเป็นแผลหรือไม่ก็ได้ แผลอาจมีลักษณะคล้ายดอกกะหล่ำ หรืออาจเป็นแผลลึกเรื้อรัง แผลจะโตขึ้นเรื่อยๆ ไม่หายด้วยการใส่ยาต่างๆ หรือการรักษาวิธีทั่วๆไป อาจมีเลือดออกได้ง่ายและถ้ามีการติดเชื้อด้วยก็จะมีกลิ่นเหม็น&nbsp;&nbsp;นอกจากนั้น ถ้าเป็นโรคในระยะลุกลามจะคลำต่อมน้ำเหลืองที่คอได้ร่วมด้วย เป็นต่อมน้ำเหลืองที่โตโดยไม่เจ็บและมักอยู่ด้านเดียวกันกับก้อนเนื้อ<br />
<br />
<span style=\"color:#ff6600\"><strong>การตรวจและระยะของโรค&nbsp;<br />
&nbsp;&nbsp;&nbsp;&nbsp;&nbsp;</strong><span style=\"color:#000000\">จะมีการ</span></span>ซักประวัติและตรวจร่างกาย โดยเฉพาะของช่องปาก&nbsp; ตัดชิ้นเนื้อเพื่อไปพิสูจน์ทางพยาธิวิทยา เมื่อวินิจฉัยได้แล้วว่าเป็นมะเร็ง แพทย์จะตรวจเพิ่มเติมดังนี้<br />
&nbsp;&nbsp;&nbsp;&nbsp;&nbsp; -&nbsp; ตรวจเลือดทางห้องปฏิบัติการดูการทำงานของไขกระดูก ตับ ไต และเบาหวาน<br />
&nbsp;&nbsp;&nbsp;&nbsp;&nbsp; -&nbsp; ตรวจปัสสาวะเพื่อดูโรคร่วมอื่นๆ ของโรคในระบบทางเดินปัสสาวะ<br />
&nbsp;&nbsp;&nbsp;&nbsp;&nbsp; -&nbsp; เอกซเรย์ปอดเพื่อดูการแพร่กระจายของโรคที่ปอด<br />
&nbsp;&nbsp;&nbsp;&nbsp;&nbsp;&nbsp; อาจมีการตรวจเพิ่มเติมตามข้อบ่งชี้ เช่น การตรวจอัลตราซาวด์ตับ เพื่อดูการกระจายของโรคตับ หรือการตรวจเพิ่มเติมทางเอกซเรคอมพิวเตอร์ การตรวจเพิ่มเติมเหล่านี้ แพทย์จะทำตามข้อบ่งชี้ ไม่เหมือนกันในผู้ป่วยแต่ละราย<br />
<br />
<strong><span style=\"color:#0066ff\">ระยะโรคมะเร็งช่องปาก<br />
&nbsp;&nbsp;&nbsp;&nbsp; </span></strong>ระยะที่ 1&nbsp;&nbsp;มะเร็งมีขนาดก้อนเล็ก ยังไม่ลุกลาม<br />
&nbsp;&nbsp;&nbsp;&nbsp; ระยะที่ 2&nbsp; มะเร็งลุกลามเข้าอวัยวะข้างเคียง<br />
&nbsp;&nbsp;&nbsp;&nbsp; ระยะที่ 3&nbsp; ก้อนมะเร็งขนาดใหญ่ขึ้นและลุกลามเข้าอวัยวะข้างเคียง มากขึ้น และมีการลุกลามไปต่อมน้ำเหลืองที่คอ<br />
&nbsp;&nbsp;&nbsp;&nbsp; ระยะที่ 4&nbsp; มะเร็งลุกลามเข้าอวัยวะข้างเคียงมากขึ้น ลุกลามเข้าต่อม น้ำเหลืองมากขึ้น ปากอ้าไม่ได้ ต่อมน้ำเหลืองที่คอมีขนาด โตมาก หรืออาจมีโรคแพร่กระจายไปยังอวัยวะอื่นๆ ที่อยู่ไกลออกไป เช่น ปอด ตับ หรือกระดูก เป็นต้น<br />
<br />
<strong><span style=\"color:#ff6600\">ความรุนแรงของโรค</span></strong> ขึ้นอยู่กับ<br />
&nbsp;&nbsp;&nbsp;&nbsp; -&nbsp; ระยะของโรค ระยะสูงขึ้นความรุนแรงของโรคก็สูงขึ้น&nbsp;<br />
&nbsp;&nbsp;&nbsp;&nbsp; -&nbsp; สุขภาพทั่วไป ถ้าแข็งแรงการรักษาจะได้ผลดีกว่า&nbsp;<br />
&nbsp;&nbsp;&nbsp;&nbsp; -&nbsp; โรคประจำตัว เช่น เบาหวาน โรคไต เป็นต้น ซึ่งจะเป็นอุปสรรค์ต่อการรักษา<br />
&nbsp;&nbsp;&nbsp;&nbsp; -&nbsp; อายุ ในผู้ป่วยสูงอายุมักทนการรักษาต่างๆ ได้ไม่ค่อยดี<br />
<br />
<strong><span style=\"color:#0066ff\">วิธีการรักษา</span></strong><br />
<br />
&nbsp;&nbsp;&nbsp;&nbsp; (1)&nbsp; <strong><u><span style=\"color:#ff6600\">การผ่าตัด</span></u></strong> มักใช้รักษาโรคระยะที่ 1 ระยะที่ 2 หรือเริ่มๆ ระยะที่3 ที่ต่อมน้ำเหลืองยังมีขนาดเล็ก หลังการผ่าตัดแพทย์จะตรวจเนื้อที่ผ่าตัดออกไปทางพยาธิ ถ้ามีข้อบ่งชี้ก็จะให้การรักษาต่อเนื่องด้วยรังสีรักษาและอาจร่วมกับเคมีบำบัดด้วย<br />
<br />
&nbsp;&nbsp;&nbsp;&nbsp; (2)&nbsp; <strong><u><span style=\"color:#ff6600\">รังสีรักษา</span></u></strong> อาจเป็นวิธีการรักษาโดยใช้รังสีอย่างเดียว หรือรังสีร่วมกับการผ่าตัดหรือรังสีร่วมเคมีบำบัด หรือรังสี ผ่าตัดและเคมีบำบัด ทั้งนี้จะขึ้นอยู่กับข้อบ่งชี้เป็นรายๆ แตกต่างกันไป ถ้ามีการฉายรังสีมักใช้ระยะเวลาประมาณ 6-7 สัปดาห์ ฉายรังสีวันละ1 ครั้ง ติดต่อกัน 5 วันตามวันทำการ อาจมีการรักษาทางรังสีโดยการใส่แร่ ซึ่งจะมีข้อบ่งชี้เฉพาะเจาะจงรักษาได้เฉพาะผู้ป่วยบางรายเท่านั้น ซึ่งแพทย์จะประเมินจากข้อบ่งชี้เช่นกัน<br />
<br />
&nbsp;&nbsp;&nbsp;&nbsp; (3)&nbsp; <span style=\"color:#ff6600\"><strong><u>เคมีบำบัด</u></strong> </span>เป็นการรักษาที่มักใช้ร่วมกับการผ่าตัดและรังสี แต่ในผู้ป่วยบางรายที่ผ่าตัดและทำรังสีรักษาไม่ได้ ก็อาจใช้เคมีบำบัดเพียงวิธีการอย่างเดียวซึ่งมักเป็นกรณีการรักษาเพื่อประคับประคองและเช่นเดียวกับวิธีการรักษาอื่นๆ การใช้เคมีบำบัดก็ต้องมีข้อบ่งชี้แตกต่างกันในผู้ป่วยแต่ละรายไม่เหมือนกัน<br />
<br />
<strong><span style=\"color:#0066ff\">การติดตามผลการรักษา&nbsp;</span></strong><br />
&nbsp;&nbsp;&nbsp;&nbsp;&nbsp; ภายหลังรักษาครบแล้ว แพทย์จะยังนัดตรวจรักษาผู้ป่วยต่อเนื่องเป็นระยะๆ ไป โดยในปีแรกหลังครบการรักษาแพทย์มักจะนัดทุก 1-2 เดือน ในปีที่ 2-3 อาจนัดทุก 2-3 เดือน ปีที่ 3-ปีที่ 5 อาจนัดทุก 3-6 เดือน และภายหลัง 5 ปีไปแล้ว มักนัดทุก 6-12 เดือน ในการมาพบแพทย์ทุกครั้งแพทย์จะซักประวัติ ตรวจร่างกายและอาจมีการตรวจอื่นๆ ตามข้อบ่งชี้แตกต่างในผู้ป่วยแต่ละรายไม่เหมือนกัน ผู้ป่วยควรพบแพทย์พร้อมญาติสายตรงหรือผู้ดูแลผู้ป่วย เพื่อร่วมกันพูดคุยปรึกษากับแพทย์ เพื่อให้การดูแลผู้ป่วยได้อย่างเหมาะสม </span></p>

<p>&nbsp;</p>
