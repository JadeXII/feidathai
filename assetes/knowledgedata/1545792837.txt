<p style=\"text-align:center\"><img alt=\"\" src=\"/ckfinder/userfiles/images/%E0%B9%81%E0%B8%89%E0%B8%8A%E0%B8%B2%E0%B8%A2%E0%B9%84%E0%B8%97%E0%B8%A2%E0%B8%9B%E0%B9%88%E0%B8%A7%E0%B8%A2%E0%B8%A1%E0%B8%B0%E0%B9%80%E0%B8%A3%E0%B9%87%E0%B8%87%E0%B8%95%E0%B8%B1%E0%B8%9A%E0%B8%AD%E0%B8%B7%E0%B9%89%E0%B8%AD-01(1).jpg\" style=\"height:292px; width:560px\" /></p>

<p style=\"text-align:center\">&nbsp;</p>

<p><span style=\"font-size:16px\"><span style=\"color:#c0392b\"><strong>แฉชายไทยป่วยมะเร็งตับอื้อ</strong></span><br />
&nbsp;&nbsp;&nbsp;&nbsp; นพ.สมศักดิ์ อรรฆศิลป์ อธิบดีกรมการแพทย์ กล่าวว่า <strong><span style=\"color:#2980b9\">มะเร็งตับเป็น โรคมะเร็งที่พบบ่อยที่สุด แต่ละปีมีผู้ป่วยมะเร็งตับรายใหม่ประมาณ 20,000 ราย ซึ่งเป็นมะเร็งที่พบมากที่สุดในเพศชายและพบในเพศหญิงเป็นอันดับ 3</span></strong> โดยอัตราการเสียชีวิตอยู่ที่ 15,000 รายต่อปีและโรคมะเร็งตับที่พบมากในไทยมี 2 ชนิด คือ มะเร็งของเซลล์ตับ และมะเร็งท่อน้ำดีตับ</span></p>

<p><span style=\"font-size:16px\">&nbsp;&nbsp;&nbsp;&nbsp; <span style=\"color:#2980b9\"><strong>สาเหตุของโรคมะเร็งตับเกิดจากการเป็นพาหะของไวรัสตับอักเสบชนิดบี ซึ่งเป็นสาเหตุสำคัญที่สุดในการเกิดมะเร็งของเซลล์ตับของคนไทย</strong></span> ส่วนมะเร็งท่อน้ำดีตับ เกิดจากพยาธิใบไม้ตับ เป็นสาเหตุสำคัญร่วมกับการรับประทานอาหารที่มีดินประสิวและไนไตรท์ เช่น ปลาร้า ปลาจ่อม ปลาส้ม แหนมไส้กรอก เบคอน การดื่มสุรา การเคี้ยวหมาก สารพิษอะฟลาทอกซิน ซึ่งเกิดจากเชื้อราบางชนิดที่พบในอาหารประเภทถั่ว ข้าวโพด พริกแห้ง รวมถึงไวรัสตับอักเสบชนิดซีก็เป็นปัจจัยเสี่ยงสำคัญทำให้เกิดโรคมะเร็งตับได้อีกด้วย <span style=\"color:#2980b9\"><strong>ส่วนอาการของมะเร็งตับ เริ่มด้วยการเบื่ออาหาร แน่นท้อง ท้องอืด ปวดหรือเสียดชายโครงขวา อาจคลำพบก้อนในช่องท้อง หากมีอาการเหล่านี้ควรปรึกษาแพทย์.</strong></span></span></p>

<p>&nbsp;</p>

<p><span style=\"font-size:16px\">ที่มา ไทยรัฐ</span></p>
