<div style=\"text-align:center\"><strong><span style=\"font-size:medium\"><span style=\"font-family:Tahoma\">&nbsp;พบโปรตีนยับยั้งไวรัส รักษาได้ทั้งโรคหวัดและมะเร็ง<br />
<br />
<img alt=\"\" src=\"/UserFiles/Image/cellular-01.jpg\" style=\"height:292px; width:560px\" /></span></span></strong></div>

<div style=\"text-align:center\"><br />
&nbsp;</div>

<p><span style=\"font-size:16px\">&nbsp; &nbsp; &nbsp; </span><span style=\"font-size:medium\"><span style=\"font-size:16px\">ทีมนักวิจัยจากมหาวิทยาลัยสกอตแลนด์ตะวันตกของสหราชอาณาจักร ค้นพบโปรตีนที่สามารถยับยั้งการแพร่กระจายตัวของเชื้อไวรัส รวมทั้งขัดขวางการแบ่งตัวของเซลล์มะเร็ง ซึ่งทำให้โปรตีนนี้มีศักยภาพในการนำไปใช้รักษาโรคอย่างกว้างขวาง นับตั้งแต่โรคทั่วไปอย่างไข้หวัด ไปจนกระทั่งรักษาโรคมะเร็งได้ในอนาคต</span></span></p>

<p><span style=\"font-size:medium\"><span style=\"font-family:Tahoma\"><span style=\"font-size:16px\">&nbsp; &nbsp; &nbsp;</span></span></span><span style=\"font-size:16px\">โปรตีนดังกล่าวมีชื่อว่า HIRA ผลิตจากหน่วยพันธุกรรมหรือยีนชื่อเดียวกัน โดยเมื่อ 3 ปีก่อนมีการค้นพบว่าโปรตีนนี้สามารถหยุดยั้งการแบ่งตัวของเซลล์ร่างกายอย่างผิดปกติ ซึ่งเป็นสาเหตุของโรคมะเร็งได้ แต่ไม่นานมานี้ทีมนักวิจัยได้ค้นพบและทดลองยืนยันคุณสมบัติใหม่ของ HIRA ซึ่งสามารถยับยั้งเชื้อไวรัสได้สำเร็จอีกครั้ง</span></p>

<p><span style=\"font-size:16px\">&nbsp; &nbsp; &nbsp;ดร. ทารานจิต ซิงห์ ไร ผู้นำทีมนักวิจัยบอกว่า ได้ค้นพบคุณสมบัติใหม่ของ HIRA ระหว่างทดลองเรื่องเซลล์มะเร็ง โดยในการทดลองทุกครั้งที่ใช้เชื้อไวรัสนำยีนผ่าเหล่าเข้าไปในเซลล์ร่างกาย โปรตีน HIRA จะมีการเคลื่อนย้ายตำแหน่งตอบสนองทุกครั้ง จึงได้เริ่มการตรวจสอบว่า โปรตีนดังกล่าวมีบทบาทต่อการแพร่กระจายและพฤติกรรมของไวรัสในร่างกายหรือไม่</span></p>

<p><span style=\"font-size:16px\">&nbsp; &nbsp; &nbsp;มีการเผยแพร่ผลการศึกษาดังกล่าวลงในวารสาร Nucleic Acids Research โดยระบุว่าได้ใช้วิธีเพาะพันธุ์หนูทดลองชนิดพิเศษ ซึ่งนักวิจัยสามารถบังคับให้ยีน HIRA ของหนูทดลองไม่ทำงานได้ แต่หลังจากนั้นกลับพบว่าหนูกลุ่มนี้ติดเชื้อโรคเริมซึ่งเป็นเชื้อไวรัสได้ง่ายมาก</span></p>

<p><span style=\"font-size:16px\">&nbsp; &nbsp; &nbsp;การค้นพบนี้สร้างความตื่นเต้นแก่วงการแพทย์เป็นอย่างยิ่ง เพราะก่อนหน้านี้ยังไม่เคยมีการรักษาโรคจากเชื้อไวรัสได้โดยตรง รวมทั้งโรคหวัดที่เป็นกันทั่วไปด้วย อย่างไรก็ตาม การค้นพบนี้ยังอยู่เพียงในขั้นทดลองเท่านั้น อาจต้องใช้เวลาศึกษาเพิ่มเติมอีกหลายปี เพื่อให้ทราบชัดว่าโปรตีน HIRA มีกลไกในการต่อสู้กับไวรัสอย่างไร จึงจะสามารถนำมาพัฒนาต่อเป็นยาหรือวิธีการรักษาในมนุษย์ได้</span></p>

<p><span style=\"font-size:16px\">&nbsp; &nbsp; &nbsp;อุปสรรคอีกประการหนึ่งก็คือ แม้คนเราจะมีโปรตีน HIRA ในเซลล์ร่างกายอยู่แล้ว แต่การจะนำไปรักษาโรคต้องผ่านอีกขั้นตอนหนึ่ง คือต้องเพิ่มปริมาณโปรตีน HIRA ในเซลล์ ซึ่งไม่ใช่เรื่องง่ายเพราะต้องหาวิธีใช้โปรตีนอีกชนิดที่ติดแน่นอยู่กับดีเอ็นเอให้ได้ด้วย นอกจากนี้ การที่คนเรามีอายุมากขึ้น ก็ทำให้ปริมาณของ HIRA ที่สะสมในร่างกายเพิ่มขึ้นตามธรรมชาติได้ด้วย<br />
<br />
ที่มา :&nbsp;<a href=\"http://www.bbc.com/thai/international-41705825\">http://www.bbc.com/thai</a></span></p>
