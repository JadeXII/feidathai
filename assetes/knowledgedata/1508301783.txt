<div style=\"text-align:center\"><span style=\"font-size:medium\"><span style=\"font-family:Tahoma\">&nbsp;<strong>เนื้องอกบริเวณลำคอที่ควรใส่ใจ</strong></span></span></div>

<p style=\"margin-left:0px; margin-right:0px; text-align:center\"><br />
<span style=\"font-size:medium\"><span style=\"font-family:Tahoma\"><img alt=\"\" src=\"/UserFiles/Image/neck01.jpg\" style=\"height:292px; width:560px\" /></span></span></p>

<p style=\"margin-left:0px; margin-right:0px; text-align:left\"><span style=\"font-size:medium\"><span style=\"font-family:Tahoma\">&nbsp; &nbsp; &nbsp;<span style=\"font-size:16px\">&nbsp;</span></span></span></p>

<p style=\"margin-left:0px; margin-right:0px\"><br />
<span style=\"font-size:16px\"><span style=\"color:#666600\"><strong>&nbsp; &nbsp; &nbsp; &nbsp;</strong></span>ก้อนที่คอ อีกหนึ่งสัญญาณที่หลายคนมักมองข้าม และคิดว่าไม่เป็นไๆรหรอก เดี๋ยวก็หายไปเอง แต่นั่นอาจเป็นความคิดที่ผิด เพราะก้อนที่คออาจส่งสัญญาณถึงโรคภัยบางประการ แล้วก้อนแบบไหนถึงจะต้องไปพบแพทย์ วันนี้เรามีวิธีการเช็คสัญญาณเบื้องต้นมาฝากคะ</span></p>

<p style=\"margin-left:0px; margin-right:0px\"><span style=\"font-size:16px\"><span style=\"color:#666600\"><strong>&nbsp; &nbsp; &nbsp;ก้อนที่คอ&nbsp;</strong></span><strong>&nbsp;</strong>เป็นปัญหาที่พบบ่อยทุกเพศทุกวัย&nbsp; สาเหตุอาจเกิดจากการติดเชื้อธรรมดา&nbsp; เชื้อวัณโรค&nbsp; หรือเป็นเนื้องอกของต่อมน้ำเหลือง&nbsp; หรือเป็นการกระจายของเนื้อร้ายมาที่ต่อมน้ำเหลือง&nbsp; เมื่อมีก้อนที่คอ จำเป็นต้องได้รับการตรวจทางหู คอ&nbsp; จมูก&nbsp; เพื่อหาสาเหตุ&nbsp; บางครั้งอาจต้องตรวจโดยใช้กล้องเล็กๆ เพื่อเข้าไปหารอยโรคต่างๆ ในบริเวณศีรษะและลำคอ&nbsp; ถ้าพบก็ทำการรักษาที่ต้นเหตุ หากไม่พบแพทย์อาจใช้เข็มเล็กๆ เจาะบริเวณก้อน&nbsp; เพื่อนำเนื้อเยื่อไปตรวจด้วยกล้องจุลทรรศน์&nbsp; แพทย์สามารถทำได้ทันทีในวันที่มารับการตรวจ&nbsp; ไม่เจ็บ&nbsp; และทราบผลในเวลาอันรวดเร็ว&nbsp;<br />
<br />
<strong>เมื่อมีก้อนเกิดที่คออาจพบความผิดปกติได้ดังนี้</strong><br />
<br />
<span style=\"color:#666600\"><strong>ก้อนที่ต่อมไทรอยด์&nbsp;&nbsp;</strong></span></span></p>

<p style=\"margin-left:0px; margin-right:0px; text-align:center\"><span style=\"color:#666600\"><strong><img alt=\"\" src=\"/UserFiles/Image/thyriod.jpg\" style=\"height:279px; width:500px\" /></strong></span><br />
&nbsp;</p>

<p style=\"margin-left:0px; margin-right:0px; text-align:left\">&nbsp;<span style=\"font-size:16px\"> &nbsp; &nbsp; &nbsp;ก้อนบริเวณนี้อาจมีสาเหตุมาจากเนื้องอก&nbsp; เนื้อร้ายของต่อมไทรอยด์ หากได้รับการตรวจวินิจฉัยตั้งแต่เริ่มต้นการรักษาจะได้ผลดีมาก&nbsp; ปัจจุบันยังสามารถผ่าตัดรักษาต่อมไทรอยด์ด้วยการใช้กล้อง ทำให้ไม่มีแผลเป็นอันไม่พึงประสงค์บริเวณลำคออีกด้วย</span></p>

<p style=\"margin-left:0px; margin-right:0px\"><br />
<span style=\"font-size:16px\"><span style=\"color:#666600\"><strong>อาการคัดจมูกเรื้อรัง&nbsp;&nbsp;</strong></span><br />
&nbsp; &nbsp; &nbsp; &nbsp;อาจเกิดจากเนื้องอกภายในช่องจมูกหรือหลังโพรงจมูก การตรวจด้วยกล้องส่องตรวจสามารถตรวจได้โดยง่าย&nbsp; ไม่เจ็บ&nbsp; และทราบผลทันที&nbsp; ผู้ที่มีอาการคัดจมูกนานกว่า 2 สัปดาห์โดยไม่มีสาเหตุแน่ชัด&nbsp; ควรได้รับการตรวจโดยละเอียด<br />
<br />
<span style=\"color:#666600\"><strong>เลือดกำเดาไหล</strong></span>&nbsp;&nbsp;<br />
&nbsp; &nbsp; &nbsp; &nbsp;เป็นภาวะที่พบบ่อยในเด็ก&nbsp; แต่หากพบในผู้ใหญ่จำเป็นต้องได้รับการตรวจวินิจฉัย&nbsp; เพื่อให้ทราบสาเหตุที่แท้จริงของเลือดที่ออก&nbsp; เช่น ริดสีดวงจมูก&nbsp; เนื้องอกในช่องจมูกเนื้อร้ายบริเวณหลังโพรงจมูก&nbsp; ซึ่งเป็นเนื้อร้ายที่พบบ่อยที่สุดในบริเวณศีรษะและคอ&nbsp; การตรวจบริเวณเหล่านี้ต้องอาศัยผู้เชี่ยวชาญเฉพาะทาง&nbsp; รวมทั้งอุปกรณ์ที่ทันสมัยจึงจะสามารถตรวจได้อย่างถูกต้องและแม่นยำ<br />
<br />
<span style=\"color:#666600\"><strong>อาการเจ็บคอเรื้อรัง กลืนลำบาก</strong></span>&nbsp;&nbsp;<br />
&nbsp; &nbsp; &nbsp; &nbsp;ก้อนในช่องคอ&nbsp; ลำคอ&nbsp; หากเป็นนานกว่า 2 สัปดาห์ขึ้นไป&nbsp; อาจไม่ใช่การติดเชื้อธรรมดาแต่อาจเป็นอาการระยะแรกของเนื้องอก&nbsp; เนื้อร้าย&nbsp; การตรวจโดยละเอียดรวมทั้งการตรวจพิเศษต่างๆ&nbsp; เช่น&nbsp; การส่องกล้อง&nbsp; การเอ็กซเรย์พิเศษ&nbsp; จะสามารถบอกพยาธิสภาพตั้งแต่ระยะเริ่มต้นได้<br />
<br />
<span style=\"color:#666600\"><strong>เสียงแหบ</strong></span>&nbsp;&nbsp;<br />
&nbsp; &nbsp; &nbsp; &nbsp;มีสาเหตุมาจากการที่สายเสียงซึ่งอยู่ในกล่องเสียงปิดเข้าหากันไม่สนิท&nbsp; ซึ่งอาจเกิดจากกล่องเสียงอักเสบ&nbsp; เนื้องอกบริเวณสายเสียง&nbsp; การตรวจด้วยกล้องขนาดเล็กเพื่อส่องตรวจบริเวณสายเสียง สามารถบอกพยาธิสภาพได้อย่างถูกต้อง&nbsp; ปลอดภัยและปราศจากความเจ็บปวดใดๆ&nbsp; หากมีอาการเสียงแหบนานกว่า 2 สัปดาห์&nbsp; ควรรีบไปพบแพทย์<br />
<br />
<span style=\"color:#666600\"><strong>เสมหะปนเลือด&nbsp;&nbsp;</strong></span><br />
&nbsp; &nbsp; &nbsp; &nbsp;อาจเกิดมาจากการอักเสบ&nbsp; หรือจากเนื้องอก&nbsp; เนื้อร้ายในช่องจมูก&nbsp; หลังโพรงจมูก&nbsp; ลำคอ&nbsp; กล่องเสียง&nbsp; รวมทั้งหลอดอาหารส่วนต้น&nbsp; หากมีเสมหะปนเลือดต่อเนื่องกันหลายวันหรือมีเสมหะปนเลือดบ่อยๆ โดยไม่มีสาเหตุแน่ชัด&nbsp; ควรรีบปรึกษาแพทย์โดยเร็ว<br />
<br />
ที่มา : ชมรมฟื้นฟูสุขภาพผู้ป่วยโรคมะเร็ง</span><br />
<br />
&nbsp;</p>
