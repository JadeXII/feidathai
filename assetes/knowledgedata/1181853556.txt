<font color=\"#003366\">เอเจนซี/เอพี &ndash; <strong>แคปซูลอวกาศโซยุซของรัสเซียนำนักท่องเที่ยวอวกาศหญิงคนแรก พร้อม 2 นักบินที่หมดกะประจำสถานีอวกาศฯ กลับสู่โลกด้วยความปลอดภัย เมื่อช่วงเช้าที่ผ่านมา อีกทั้งยังเขียนบล็อกเล่าถึงประสบการณ์ระหว่างอยู่บนห้วงอวกาศ รำพันถ้ามีโอกาสอยากกลับไปท่องอวกาศอีกครั้ง</strong></font><br />
&nbsp;&nbsp;&nbsp;&nbsp;&nbsp;&nbsp;&nbsp;<br />
&nbsp;&nbsp;&nbsp;&nbsp;&nbsp;&nbsp;&nbsp;<strong>แคปซูลอวกาศโซยุซของรัสเซียนำ &ldquo;อันอุชีห์ อันซารี&rdquo;</strong> (Anousheh Ansari) นักท่องเที่ยวอวกาศหญิงชาวอิหร่านสัญชาติอเมริกัน พร้อมด้วยพาเวล วีโนกราดอฟ (Pavel Vinogradov) นักบินอวกาศรัสเซียและเจฟฟรีย์ วิลเลียมส์ (Jeffrey Williams) นักบินอวกาศสหรัฐฯ ถึงโลกอย่างนุ่มนวล วันนี้ (29 ก.ย.) เมื่อเวลา 08.14 น. ที่ผ่านมา ณ ทุ่งกว้างในเมืองอาร์คาลาค (Arkalyk) ทางตอนเหนือของรัสเซีย ซึ่งโซยุซแยกตัวออกจากสถานีอวกาศนานาชาติเมื่อเวลา 04.53 น. ของวันเดียวกันนี้<br />
&nbsp;&nbsp;&nbsp;&nbsp;&nbsp;&nbsp;&nbsp;<br />
&nbsp;&nbsp;&nbsp;&nbsp;&nbsp;&nbsp;&nbsp;<strong>&ldquo;ทุกอย่างเป็นไปตามแผน แคปซูลบินตกลงตรงตำแหน่งที่ตั้งไว้&rdquo;</strong> โฆษกขององค์การอวกาศรัสเซียเผย พร้อมอธิบายถึงขั้นตอนการรับนักบินอวกาศกลับบ้านในแบบรัสเซียว่า เมื่อแคปซูลกางร่มชูชีพออกและค่อยแตะถึงพื้น เฮลิคอปเตอร์ 12 ลำและเครื่องบินอีก 3 ลำก็มุ่งตรงไปจุดที่ตก และนำนักบินทั้ง 3 ออกจากแคปซูล อุ้มใส่เก้าอี้หาม เพราะยังไม่สามารถปรับตัวกับสภาพไร้แรงโน้มถ่วงได้ในทันที และให้ห่มผ้าอย่างหนาเพื่อกันความหนาวเย็นของโลก<br />
&nbsp;&nbsp;&nbsp;&nbsp;&nbsp;&nbsp;&nbsp;<br />
&nbsp;&nbsp;&nbsp;&nbsp;&nbsp;&nbsp;&nbsp;เมื่อทีมแพทย์ที่ประจำอยู่ใกล้กลับบริเวณที่โซยุซตก ตรวจร่างกายและสรุปว่า วีโรกราดอฟและวิลเลียมส์ที่ประจำอยู่บนสถานีอวกาศนาน 183 วัน พร้อมด้วยอันซารีที่เพิ่งเดินทางไปถึงประมาณ 10 วัน ทุกคนต่างอยู่ในสภาพแข็งแรงสมบูรณ์ ทั้ง 3 ก็ได้เดินทางสู่กรุงมอสโคว เพื่อฟื้นฟูให้กลับเข้าสู่สภาวะปกติ<br />
&nbsp;&nbsp;&nbsp;&nbsp;&nbsp;&nbsp;&nbsp;<br />
&nbsp;&nbsp;&nbsp;&nbsp;&nbsp;&nbsp;&nbsp;<strong>อันซารีนักธุรกิจหญิงวัย 40 ปีจ่ายค่าเดินทางมูลค่า 20 ล้านเหรียญสหรัฐฯ เพื่อไปพักบนสถานีอวกาศ 1 สัปดาห์ โดยนอกจากจะท่องเที่ยวแล้ว เธอยังได้ช่วย<a target=\"_blank\" href=\"http://www.esa.int/\">องค์การอวกาศยุโรป (อีซา)</a> ขึ้นไปทดลองทางการแพทย์และชีวภาพอีกด้วย เธอเป็นนักท่องเที่ยวอวกาศรายที่ 4 ของโลก และเป็นนักท่องเที่ยวหญิงคนแรก</strong><br />
&nbsp;&nbsp;&nbsp;&nbsp;&nbsp;&nbsp;&nbsp;<br />
&nbsp;&nbsp;&nbsp;&nbsp;&nbsp;&nbsp;&nbsp;นักธุรกิจหญิงรายนี้ร่ำรวยมาจากธุรกิจโทรคมนาคม เธอเกิดและอยู่ที่อิหร่านจนกระทั่งอายุ 16 ปี จากนั้นก็ย้ายมาอยู่ที่สหรัฐฯ จนถึงปัจจุบัน และได้เป็นพลเมืองอเมริกัน ที่สำคัญครอบครัว &ldquo;อันซารี&rdquo; เป็นที่รู้จักกันดีในธุรกิจการลงทุนทางด้านการท่องอวกาศ โดยครอบครัวของเธอสนับสนุนเงินรางวัลมูลค่า 10 ล้านเหรียญสหรัฐฯ ให้แก่<a target=\"_blank\" href=\"http://www.xprize.org/\">มูลนิธิเอ็กซ์ (X Foundation)</a> เพื่อจัดแข่งขันให้บุคคลทั่วไปสร้างยานพาหนะออกสู่อวกาศ<br />
&nbsp;&nbsp;&nbsp;&nbsp;&nbsp;&nbsp;&nbsp;<br />
&nbsp;&nbsp;&nbsp;&nbsp;&nbsp;&nbsp;&nbsp;ระหว่างที่อันซารีพักอยู่บนสถานีอวกาศ เธอได้เขียนบล็อกเล่าเรื่องราวต่างๆ ด้วยภาษากุ๊กกิ๊กน่ารัก ส่งตรงมาจากอวกาศ (<a target=\"_blank\" href=\"http://spaceblog.xprize.org/by-anousheh/\">http://spaceblog.xprize.org/by-anousheh/</a>) โดยบรรยายว่า <strong>กลิ่นของอวกาศเหมือนกับคุกกี้อัลมอนด์ไหม้ๆ อีกทั้งยังได้ขอบคุณความมหัศจรรย์ของตัวยึดตีนตุ๊กแกหรือเวลโคร (Velcro) ที่ใช้งานมัดติดอุปกรณ์ได้สารพัดอย่าง รวมถึงชุดอวกาศของเธอด้วย และที่สำคัญในบล็อกของเธอยังเล่าถึงความพยายามสระผมท่ามกลางสภาพไร้น้ำหนัก ซึ่งน้ำไม่ได้ไหลแต่ลอยไปมานั้นต้องใช้ความพยายามมากแค่ไหน<br />
&nbsp;&nbsp;&nbsp;&nbsp;&nbsp;&nbsp;&nbsp;</strong><br />
&nbsp;&nbsp;&nbsp;&nbsp;&nbsp;&nbsp;&nbsp;เธอเล่าขั้นตอนการสระผมบนห้วงอวกาศว่า เริ่มแรกต้องเปิดถุงเก็บน้ำเพื่อที่จะสร้างฟองน้ำขนาดใหญ่เหนือศรีษะ และสระด้วยแชมพูแบบสระผมแห้ง ระหว่างนั้นต้องระวังห้ามขยับตัวไปไหน ไม่เช่นนั้นน้ำที่จับเป็นก้อนอยู่ด้านบนจะแตกและกระจัดกระจายไปทั่ว<br />
&nbsp;&nbsp;&nbsp;&nbsp;&nbsp;&nbsp;&nbsp;<br />
&nbsp;&nbsp;&nbsp;&nbsp;&nbsp;&nbsp;&nbsp;<strong>&ldquo;ขอบคุณผู้ที่ค้นพบเวลโคร มันช่วยยึดช่วยติดได้ทุกสถานการณ์&rdquo;</strong> อันซารีเขียนลงไปในบล็อก พร้อมทั้งบันทึกอีกว่า เธอทำของจุกจิกลอยหายไปในสถานีหลายชิ้นพอควร รวมถึงลิปกรอส และ<strong>มีอยู่คืนหนึ่งเธอสังเกตว่านิ้วหัวแม่เท้าของเธอถลอกปอกเปิกไปหมด นั่นก็เพราะใช้เท้าคีบราวที่ยึดติดตามผนังสถานีอวกาศเพื่อช่วยทรงตัว</strong> เธอบันทึกลงไปอย่างอารมณ์ดีว่านิ้วหัวแม่เท้ามีคุณประโยชน์ยิ่งใหญ่<br />
&nbsp;&nbsp;&nbsp;&nbsp;&nbsp;&nbsp;&nbsp;<br />
&nbsp;&nbsp;&nbsp;&nbsp;&nbsp;&nbsp;&nbsp;อย่างไรก็ดี อันซารีเขียนในคืนสุดท้ายก่อนเดินทางกลับสู่โลกว่า รู้สึกมีความสุขและมีสิ่งที่น่าจดจำมากมายบนห้วงอวกาศ อีกทั้งหวังว่าจะได้กลับมาท่องอวกาศอีกครั้ง<br />