<p style=\"text-align:center\"><img alt=\"\" src=\"/ckfinder/userfiles/images/%E2%80%98%E0%B8%A1%E0%B8%B0%E0%B9%80%E0%B8%A3%E0%B9%87%E0%B8%87%E0%B9%80%E0%B8%95%E0%B9%89%E0%B8%B2%E0%B8%99%E0%B8%A1%E2%80%99%20%E0%B8%AB%E0%B8%B2%E0%B8%82%E0%B9%89%E0%B8%AD%E0%B8%A1%E0%B8%B9%E0%B8%A5%E0%B9%84%E0%B8%94%E0%B9%89%E0%B8%97%E0%B8%B5%E0%B9%88%E0%B9%81%E0%B8%AD%E0%B8%9E%E2%80%98Pink%20Alert-01.jpg\" style=\"height:292px; width:560px\" /></p>

<p style=\"text-align:center\">&nbsp;</p>

<p style=\"text-align:start\"><span style=\"font-size:16px\"><span style=\"color:#ff0000\">&nbsp; &nbsp; &nbsp;&lsquo;มะเร็งเต้านม&rsquo;</span>&ndash;&nbsp;มะเร็งเต้านมยังคงเป็นมะเร็งที่พบได้บ่อยอันดับ&nbsp;1&nbsp;ในผู้หญิงไทยและทั่วโลก เป็นโรคที่ผู้หญิงควรให้ความสำคัญ โดยเฉพาะผู้ที่อยู่ในกลุ่มเสี่ยง</span></p>

<p style=\"text-align:start\"><span style=\"font-size:16px\">นพ.ไนยรัฐ ประสงค์สุข&nbsp;ผู้เชี่ยว ชาญด้านมะเร็งวิทยา โรงพยาบาลพระมงกุฎเกล้า กล่าวว่า ผู้ที่อยู่ในกลุ่มเสี่ยงสามารถป้องกันอันตรายที่จะตามมาของโรคมะเร็งได้ ด้วยการตรวจคัดกรองมะเร็งเต้านมด้วยตัวเองอย่างสม่ำเสมอ ซึ่งการตรวจคัดกรองมะเร็งเต้านมด้วยตัวเองและจากแพทย์ ร่วมกับการตรวจแมมโมแกรม สามารถลดอัตราการเสียชีวิตจากโรคมะเร็งเต้านมได้สูงถึงร้อยละ&nbsp;30</span></p>

<p style=\"text-align:start\"><strong><span style=\"font-size:16px\"><em>&ldquo;หากตรวจพบมะเร็งในระยะแรก แล้วได้รับการรักษาอย่างถูกต้องจากแพทย์ ผู้เชี่ยวชาญ ก็จะสามารถรักษาให้หายขาดได้&rdquo;</em></span></strong></p>

<p style=\"text-align:start\"><span style=\"font-size:16px\">&nbsp; &nbsp; &nbsp;สำหรับสถานการณ์ด้านโรคมะเร็งเต้านมในปัจจุบัน เป็นไปในทิศทางที่ดีขึ้น ด้วยเทคโนโลยีทางการแพทย์ที่ก้าวหน้า ระบบการตรวจคัดกรองดีขึ้น การวินิจฉัยดีขึ้น ขณะที่ผู้ป่วยในปัจจุบันมีการดูแลใส่ใจสุขภาพตนเอง ทำให้สามารถตรวจพบมะเร็งในระยะเริ่มต้นได้มากขึ้น โอกาสที่จะรักษาได้หายขาดก็มีมากขึ้นตามไปด้วย</span></p>

<p style=\"text-align:start\"><span style=\"font-size:16px\">&nbsp; &nbsp; &nbsp;ในกรณีที่ผลวินิจฉัยออกมาว่าผู้ป่วยเป็นโรคมะเร็งเต้านม การรักษาจะอาศัยทีมแพทย์ในสาขาต่างๆ เช่น ศัลยแพทย์ รังสีแพทย์ และอายุรแพทย์ผู้เชี่ยวชาญด้านโรคมะเร็ง มาร่วมกันวางแผนการรักษาที่ดีที่สุดและเหมาะสมที่สุดสำหรับผู้ป่วยแต่ละราย</span></p>

<p style=\"text-align:start\"><span style=\"font-size:16px\">&nbsp; &nbsp; &nbsp;โดยทางเลือกในการรักษามะเร็งเต้านม ก็มีทั้งการผ่าตัด เหมาะสำหรับการตรวจพบมะเร็งเต้านมในระยะแรก ซึ่งปัจจุบันไม่จำเป็นต้องตัดทิ้งทั้งเต้า แต่สามารถเลือกการผ่าตัดแบบสงวนเต้าได้ คือการตัดเฉพาะบริเวณส่วนของเนื้อมะเร็งและเนื้อเยื่อเต้านมบริเวณข้างเคียงออก การใช้ รังสีรักษา หรือที่มักเรียกว่า&ldquo;การฉายแสง/ฉายรังสี&rdquo;</span></p>

<p style=\"text-align:start\"><span style=\"font-size:16px\">&nbsp; &nbsp; &nbsp;นอกจากนี้ ยังมีการรักษาโดยใช้ฮอร์โมน หรือยาต้านฮอร์โมน ใช้กับมะเร็งบางประเภทที่ไวต่อฮอร์โมน การใช้เคมีบำบัด&nbsp;(chemotherapy)&nbsp;หรือให้คีโม</span></p>

<p style=\"text-align:start\"><span style=\"font-size:16px\">หรือในปัจจุบันมีการรักษามะเร็งเต้านมวิธีใหม่ คือ การใช้ยาที่ออกฤทธิ์เฉพาะเจาะจงต่อเซลล์มะเร็ง หรือtargeted therapy&nbsp;ซึ่งเป็นการรักษาที่มียาจำเพาะกับมะเร็งที่มีความผิดปกติจำเพาะที่ไวต่อยานั้นๆ</span></p>

<p style=\"text-align:start\"><span style=\"font-size:16px\">นพ.ไนยรัฐกล่าวอีกว่า การที่คนไข้มีความรู้ความเข้าใจเบื้องต้นเกี่ยวกับมะเร็งเต้านม จะทำให้คนไข้สามารถคุยกับคุณหมอเกี่ยวกับโรคและการรักษาได้ลึกซึ้งชัดเจนขึ้น และดูแลตัวเองให้หายจากโรคได้ดียิ่งขึ้นด้วย ปัจจุบันมีข้อมูลมากมายบนอินเตอร์เน็ต</span></p>

<p style=\"text-align:start\"><span style=\"font-size:16px\"><em>&nbsp; &nbsp; &nbsp;&ldquo;แต่หมออยากแนะนำให้คนไข้เลือกแหล่งข้อมูลที่น่าเชื่อถือ ไม่ว่าจะเป็นเว็บไซต์ของมะเร็งวิทยาสมาคมแห่งประเทศไทย หรือหากใช้โทรศัพท์สมาร์ตโฟนเป็นประจำ ก็สามารถดาวน์โหลดแอพพลิเคชั่นที่มีชื่อว่า <span style=\"color:#c0392b\">Pink Alert</span>&nbsp;<strong>ที่รวบรวมความรู้เกี่ยวกับมะเร็งเต้านมที่เข้าใจง่าย มีแบบทดสอบเบื้องต้นว่าเราเข้าข่ายกลุ่มเสี่ยงหรือไม่ เทคนิคการตรวจเต้านมด้วยตัวเอง ค้นหาโรงพยาบาลที่ดูแลเกี่ยวกับโรคมะเร็ง คำถามที่พบบ่อย และยังมีฟังก์ชันการตรวจเช็กนัดกับคุณหมอได้อีกด้วย&rdquo;</strong>&nbsp;</em>นพ.ไนยรัฐ</span></p>

<p style=\"text-align:start\"><span style=\"font-size:16px\">&nbsp; &nbsp; &nbsp;ด้าน เภสัชกรหญิงนฤมล ฉินกมลทอง ผู้ป่วยมะเร็งเต้านมระยะเริ่มต้น ได้ร่วมแบ่งปันประสบการณ์ว่า&ldquo;ตอนที่คลำเจอก้อนที่เต้านม อายุ&nbsp;34&nbsp;ปี ไม่ได้อยู่ในกลุ่มเสี่ยงด้วยซ้ำ ก็รีบมาปรึกษาคุณหมอ ปรากฏว่าพบมะเร็งเต้านมในระยะเริ่มต้น ซึ่งนับว่าโชคดีมาก เพราะเจอเร็วก็รักษาหายได้เร็ว</span></p>

<p style=\"text-align:start\"><span style=\"font-size:16px\"><strong>&ldquo;การรักษาของผู้ป่วยมะเร็งแต่ละคนจะไม่เหมือนกัน อย่างที่เราเป็นเต้านม&nbsp;2&nbsp;ข้างก็ยังรักษาคนละแบบเลย ข้างซ้ายมีทานยาฮอร์โมนกับฉายแสง ส่วนข้างขวาทั้งทำคีโม ฉายแสง ให้ยาพุ่งเป้า ดังนั้น อยากแนะนำให้ผู้หญิงทุกคนดูแลใส่ใจสุขภาพและเต้านมของตัวเอง ถ้าคลำเจอก้อนหรือรู้สึกว่าเต้านมของตัวเองมีความผิดปกติ ควรศึกษาหาข้อมูลจากแหล่งข้อมูลที่เชื่อถือได้ แล้วไปปรึกษาคุณหมอ มะเร็งเต้านมไม่ได้น่ากลัวอย่างที่คิด&rdquo;</strong>&nbsp;เภสัชกรหญิงนฤมลกล่าว</span></p>

<p>&nbsp;</p>

<p>ที่มา <a href=\"https://www.khaosod.co.th/lifestyle/news_1807715\">ข่าวสด</a></p>
