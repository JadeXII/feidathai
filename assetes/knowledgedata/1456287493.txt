<div style=\"text-align:center\"><span style=\"color:#0066ff\"><strong><span style=\"font-family:Arial\">&nbsp;</span><span style=\"font-size:medium\"><span style=\"font-family:Arial\">มะเร็งคร่าชีวิตคนจีนถึง 2.8 ล้านคนในปี 2015<br />
<br />
<img alt=\"\" src=\"/UserFiles/Image/03 (1).jpg\" style=\"height:300px; width:450px\" /></span></span></strong></span><br />
&nbsp;</div>

<div>&nbsp;</div>

<p style=\"text-align:left\"><span style=\"font-size:16px\">&nbsp; &nbsp; &nbsp;สำนักข่าว ซินหัว ของจีน รายงานว่า ผลวิจัยของกลุ่มนักวิชาการชาวจีนซึ่งได้รับการตีพิมพ์ลงในวารสารการแพทย์ &#39;CA: A Cancer Journal for Clinicians&#39; ของสหรัฐฯ ระบุว่า โรคมะเร็งอาจเป็นสาเหตุทำให้ประชาชนกว่า 2.8 ล้านคนในประเทศจีน เสียชีวิตในปี 2015 หรือเฉลี่ยเท่ากับมีผู้เสียชีวิตเพราะโรคมะเร็ง 7,500 คนทุกวัน</span></p>

<p style=\"text-align:left\"><span style=\"font-size:16px\">&nbsp; &nbsp; &nbsp;นอกจากนี้ ผลวิจัยยังประเมินว่าในปีเดียวกันนี้ มีผู้ป่วยได้รับการวินิจฉัยว่าเป็น<span style=\"color:#ff6600\"><strong>โรคมะเร็ง</strong></span>เกือบ 4.3 ล้านคน หรือเฉลี่ยเท่ากับมีผู้ป่วยเพิ่มขึ้น 12,000 คนทุกวัน ทั้งนี้ตัวเลขดังกล่าวสูงกว่าค่าประเมินในปี 2013 ซึ่งระบุว่ามีผู้ป่วยรายใหม่ประมาณ 3.12 ล้านคน และมีผู้เสียชีวิตกว่า 2 ล้านคนในปี 2012</span></p>

<p style=\"text-align:left\"><span style=\"font-size:16px\">&nbsp; &nbsp; &nbsp;อย่างไรก็ตาม ตัวเลขในผลการศึกษานี้ไม่ใช่ตัวเลขอย่างเป็นทางการ แต่เป็นตัวเลขประเมินแนวโน้มจากสำนักงานทะเบียนผู้ป่วยเป็น<span style=\"color:#ff6600\"><strong>โรคมะเร็ง</strong></span>ท้องถิ่นจำนวน 72 แห่ง ระหว่างปี 2009-2011 ซึ่งตอนนี้ได้รับการเปิดเผยโดยสำนักงานแห่งชาติเพื่อการป้องกันและควบคุม<span style=\"color:#ff6600\">โรคมะเร็ง</span>และสำนักงานทะเบียน<span style=\"color:#ff6600\"><strong>ผู้ป่วยมะเร็ง</strong></span>กลางแห่งชาติ (National Office for Cancer Prevention and Control &amp; National Central Cancer Registry: เอ็นซีซีอาร์)</span></p>

<p style=\"text-align:left\"><span style=\"font-size:16px\">&nbsp; &nbsp; &nbsp;เอ็นซีซีอาร์ ระบุว่า <span style=\"color:#ff6600\"><strong>มะเร็งปอด</strong></span>, <span style=\"color:#ff6600\"><strong>มะเร็งกระเพาะอาหาร,</strong></span> <span style=\"color:#ff6600\"><strong>มะเร็งหลอดอาหาร</strong></span>, <span style=\"color:#ff6600\"><strong>มะเร็งตับ</strong></span> และ<span style=\"color:#ff6600\"><strong>มะเร็งลำไส้ใหญ่</strong></span> เป็น<span style=\"color:#ff6600\"><strong>มะเร็ง</strong></span>ที่พบบ่อยที่สุดในผู้ชายโดยคิดเป็น 2 ใน 3 ของผู้ป่วยทั้งหมด ส่วนผู้หญิงส่วนใหญ่ป่วยเป็น<span style=\"color:#ff6600\"><strong>มะเร็งเต้านม</strong></span>, ,<span style=\"color:#ff6600\"><strong>มะเร็งปอด</strong></span>, <span style=\"color:#ff6600\"><strong>มะเร็งกระเพาะอาหาร</strong></span>,<span style=\"color:#ff6600\"><strong> มะเร็งลำไส้ใหญ่</strong></span> และ<span style=\"color:#ff6600\"><strong>มะเร็งหลอดอาหาร</strong></span>มากที่สุด</span></p>

<p style=\"text-align:left\"><span style=\"font-size:small\"><span style=\"font-size:16px\">&nbsp; &nbsp; &nbsp;เฉิน ว่านชิง ผู้นำการเขียนผลวิจัยฉบับนี้และผู้อำนวยการของเอ็นซีซีอาร์ บอกกับสถานีวิทยุแห่งชาติจีนว่า มลภาวะทางอากาศเป็นสาเหตุสำคัญที่ทำให้เกิดการเสียชีวิตจากมะเร็งปอด ขณะที่การสูบบุหรี่เป็นสาเหตุทำให้เกิดผู้ป่วยโรคมะเร็งคิดเป็น 25% ของผู้ป่วยทั้งหมด</span><br />
<br />
<strong><span style=\"font-family:Arial\">ที่มา: ไทยรัฐออนไลน์</span></strong></span></p>
