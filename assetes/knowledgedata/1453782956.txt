<div style=\"text-align:center\">&nbsp;</div>

<div style=\"text-align:center\">
<p><span style=\"color:#8e44ad\"><span style=\"font-size:18px\">&nbsp;อะฟลาท็อกซิน ภัยเงียบสู่มะเร็งตับ</span></span></p>

<p style=\"text-align:left\"><span style=\"font-size:16px\">&nbsp;&nbsp;&nbsp;&nbsp;&nbsp;&nbsp;&nbsp;หลายคนคงคุ้นเคยว่า อะฟลาท็อกซินมักอยู่ในถั่วลิสง ทั้งถั่วลิสงอบ ถั่วลิสงคั่ว แต่นอกจากนี้ รู้หรือไม่ว่ามันยังแอบแฝงตัวอยู่ในอาหารอีกหลายชนิด โดยเชื้อราอะฟลาท็อกซินเป็นตัวสำคัญที่นำไปสู่โรคมากมาย หนึ่งในโรคที่น่าหวาดกลัว คือ โรคมะเร็ง&nbsp;</span></p>
</div>

<p><span style=\"font-size:16px\">&nbsp; &nbsp; &nbsp; &nbsp;สารอะฟลาท็อกซินเป็นสารพิษที่เกิดจากเชื้อรา (mycotoxin) ซึ่งผลิตจากเชื้อราในกลุ่มแอสเปอร์จิลลัส ฟลาวัส (Aspergillus flavus) และ แอสเปอร์จิลลัส พาราซิติกัส (Aspergillus paracticus) ซึ่งเชื้อราสองชนิดนี้มักจะชอบภาวะความชื้น ดังนั้นจึงมักฝังตัว<span style=\"color:#ff6600\"><strong>อยู่ในอาหารที่มีความชื้น&nbsp;</strong></span></span><br />
&nbsp;</p>

<p><span style=\"font-size:16px\">&nbsp; &nbsp; &nbsp; &nbsp;อะฟลาท็อกซินแบ่งได้เป็น 4 ชนิด ได้แก่ Aflatoxin B1, Aflatoxin B2, Aflatoxin G1, Aflatoxin G2 &nbsp;โดยอะฟลาท็อกซินที่อันตรายที่สุด คือ &nbsp;<span style=\"color:#ff6600\"><strong>Aflatoxin B1&nbsp;</strong></span></span></p>

<p><span style=\"font-size:16px\"><strong><span style=\"color:#6666cc\">อะฟลาท็อกซินพบได้จากไหน</span></strong></span></p>

<p><span style=\"font-size:16px\">&nbsp; &nbsp; &nbsp; &nbsp;สารอะฟลาท็อกซินนอกจากจะพบบ่อยใน<strong><span style=\"color:#ff6600\">ถั่วลิสง</span></strong>แล้ว ยังพบในถั่วชนิดอื่น</span><br />
&nbsp;</p>

<p><span style=\"font-size:16px\">- &nbsp;<strong><span style=\"color:#ff6600\">ประเภทธัญพืช</span></strong> : ถั่วเมล็ดแห้ง ข้าว ข้าวโพด งาดำ งาขาว</span></p>

<div style=\"text-align:center\"><img alt=\"\" src=\"/UserFiles/Image/ถั่ว.JPG\" style=\"height:237px; width:350px\" /><br />
&nbsp;</div>

<p><span style=\"font-size:16px\">- &nbsp;<span style=\"color:#ff6600\"><strong>ป</strong></span><span style=\"color:#ff6600\"><strong>ระเภทแป้ง</strong></span> : แป้งข้าวเจ้า แป้งข้าวเหนียว แป้งสาลี แป้งมันสำปะหลัง ข้าวฟ่าง&nbsp;</span><br />
&nbsp;</p>

<div style=\"text-align:center\"><img alt=\"\" src=\"/UserFiles/Image/แป้ง.jpg\" style=\"height:229px; width:350px\" /><br />
&nbsp;</div>

<p><span style=\"font-size:16px\">- &nbsp;<span style=\"color:#ff6600\"><strong>อาหารอบแห้ง</strong></span> : พริกแห้ง พริกป่น พริกไทย งา ปลาแห้ง กุ้งแห้ง กระเทียม หัวหอม ผักและผลไม้อบแห้ง เครื่องเทศอบแห้ง</span><br />
&nbsp;</p>

<div style=\"text-align:center\"><img alt=\"\" src=\"/UserFiles/Image/พริกแห้.JPG\" style=\"height:224px; width:350px\" /></div>

<p><br />
<br />
<br />
<span style=\"font-size:16px\">- &nbsp;<span style=\"color:#ff6600\"><strong>สมุนไพรอบแห้ง &nbsp;ชา กาแฟคั่วบด</strong></span> และผลิตภัณฑ์แปรรูปแทบทุกชนิดที่ใช้วัตถุดิบจากผลผลิตทางการเกษตรที่มีเชื้อราชนิดนี้ปนเปื้อนอยู่ก่อน</span></p>

<p><br />
<span style=\"font-size:16px\">&nbsp; &nbsp; &nbsp;หลายคนมีความเข้าใจผิดว่า<span style=\"color:#e67e22\"><strong> อะฟลาท็อกซิน</strong></span> หรือรา สามารถตายลงได้หลังจากปรุงอาหารด้วยความร้อน แต่แท้จริงแล้ว<span style=\"color:#e67e22\"><strong>อะฟลาท็อกซินไม่สามารถตายหรือสลายไปได้จากการปรุงอาหาร</strong></span> เพราะมันสามารถทนความร้อนได้สูงถึง 260 องศาเซลเซียส</span></p>

<p><span style=\"font-size:16px\">&nbsp; &nbsp; &nbsp; &nbsp;และยังมีบางคนที่มีพฤติกรรมเสี่ยงบริโภคสารพิษตัวนี้ไปโดยรู้เท่าไม่ถึงการณ์ เหตุเกิดจากความเสียดาย อาทิ เมื่อเจออาหารขึ้นราก็ตัดส่วนที่ขึ้นราออกไปแล้วนำส่วนที่ยังดีมาปรุงอาหาร หรือ นำภาชนะที่บรรจุอาหารขึ้นราชนิดดังกล่าวมาล้างและมาใช้ซ้ำ ถือเป็นพฤติกรรมที่ผิด เสี่ยงต่อการเกิดโรคได้อย่างง่ายดายเลยทีเดียว เพราะราที่เกิดขึ้นบนอาหารมีทั้งที่เราสามารถเห็นได้ด้วยตาเปล่า และไม่เห็นด้วยตาเปล่า ดังนั้นหากอาหารนั้นเกิดราสีเขียวอมเหลือง หรือ สีเขียวเข้มขึ้น ควรทิ้งอาหารนั้นไปทันที และควรทิ้งภาชนะที่เราใส่อาหารขึ้นราด้วย เพื่อป้องกันสารตกค้าง</span></p>

<p>&nbsp;</p>

<p><span style=\"font-size:16px\"><strong><span style=\"color:#6666cc\">อันตรายจากเชื้อราอะฟลาท็อกซิน</span></strong></span></p>

<div style=\"text-align:center\"><img alt=\"\" src=\"/UserFiles/Image/อันตรายจากอัลฟาท็อกซิน(1).JPG\" style=\"height:210px; width:350px\" /></div>

<div style=\"text-align:center\"><br />
&nbsp;</div>

<p><span style=\"font-size:16px\">&nbsp; &nbsp; &nbsp;เชื้อราตัวนี้หากเราได้รับเข้าไปในร่างกาย อาจเป็นปัจจัยให้เราเกิดโ<strong><span style=\"color:#e67e22\">รคเกี่ยวกับตับ</span></strong> ทั้งอาการ<span style=\"color:#e67e22\"><strong>ตับติดเชื้อ ตับอักเสบ อาการตับเลือดออก</strong></span> นำมาซึ่ง<span style=\"color:#e67e22\"><strong>ตับแข็ง</strong></span> และหากได้รับเชื้อราดังกล่าวสะสมเป็นเวลานาน พบว่าจะทำให้กลายเป็น<span style=\"color:#e67e22\"><strong>มะเร็งตับ</strong></span> และอาจก่อมะเร็งได้ตามอวัยวะอื่น ๆ เช่น ระบบทางเดินอาหาร ระบบหายใจ ระบบสืบพันธ์ ระบบประสาท เป็นต้น</span></p>

<p><span style=\"font-size:16px\"><strong><span style=\"color:#6666cc\">ใส่ใจก่อนกิน ก่อนปรุง ช่วยเลี่ยงพิษอะฟลาท็อกซินได้</span></strong></span></p>

<div style=\"text-align:center\"><strong><span style=\"font-size:small\"><span style=\"font-family:Arial\"><img alt=\"\" src=\"/UserFiles/Image/พริกป่น แป้ง ถั่วป่น.JPG\" style=\"height:180px; width:350px\" /></span></span></strong><br />
&nbsp;</div>

<p><span style=\"font-size:16px\">&nbsp; &nbsp; &nbsp; &nbsp;1. &nbsp;ไม่ควรซื้อกลุ่มอาหารและผลิตภัณฑ์ประเภทถั่ว อาหารแห้ง มากักตุนไว้เป็นจำนวนมาก เพื่อหลีกเลี่ยงการต้องเก็บไว้เป็นเวลานาน</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;&nbsp;&nbsp;2. &nbsp;ควรเลือกซื้อผลิตภัณฑ์ที่เก็บไว้ในภาชนะมิดชิด</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;&nbsp;&nbsp;3. &nbsp;ก่อนซื้อควรสังเกตสีของอาหารอบแห้ง หากมีเข้มหรือออกจะน้ำตาลเกินไป อาจเป็นแหล่งก่อตัวของเชื้อราอะฟลาท็อกซินจำนวนมาก</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;&nbsp;&nbsp;4. &nbsp;เมื่อต้องออกไปกินข้าวนอกบ้าน ควรสังเกตความสะอาดของร้าน และสีของเครื่องปรุง อาทิ ถั่วลิสงคั่วบด พริกป่น หากถั่วมีสีเข้มจัด มีกลิ่นหืน ไม่ควรรับประทาน และพริกป่นหากมีสีแดงค่อนไปทางแดงดำ นั่นคืออาจมีเชื้อราอะฟลาท็อกซินปนเปื้อน</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;&nbsp;&nbsp;5. &nbsp;อย่าเสียดายสารพิษที่จะทำร้ายร่างกายของเรา หากพบว่าอาหารแห้งหรือถั่วมีจุดรา ให้รีบทิ้งอาหารนั้นไปทันทีและควรทิ้งภาชนะที่บรรจุด้วย เพื่อหลีกเลี่ยงการปนเปื้อนของเชื้อรา</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;&nbsp;&nbsp;6. &nbsp;หากต้องทำเมนูที่มีถั่วบด พริกแห้ง กุ้งแห้ง หรือของแห้ง แนะนำให้ทำเครื่องปรุงนั้นเอง โดยทำแต่น้อยพอกิน&nbsp;</span></p>

<p><span style=\"font-size:16px\">&nbsp;&nbsp;&nbsp;&nbsp;&nbsp;&nbsp;&nbsp;การป้องกันไม่ให้เรารับสาร อะฟลาท็อกซิน สามารถทำได้ไม่ยาก เพียงแค่เรารู้จักสังเกตตั้งแต่ สี กลิ่น และภาชนะ สิ่งที่จะทำให้เราปลอดภัยจากเชื้อนี้ได้ดีที่สุดคือ เราควรทำผลิตภัณฑ์เหล่านี้เอง เช่น ถั่วคั่ว พริกคั่ว นอกจากเราจะมั่นใจในความสะอาดแล้ว ยังสามารถควบคุมเจ้าสาร อะฟลาท็อกซินให้ห่างไกลร่างกายของเราได้อีกด้วย</span></p>
