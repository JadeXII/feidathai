<div style=\"text-align:center\"><img alt=\"\" src=\"/UserFiles/Image/01(8).jpg\" style=\"height:261px; width:500px\" /></div>

<p><br />
<span style=\"color:#e74c3c\"><span style=\"font-size:18px\">&nbsp; &nbsp; &nbsp;&quot;โรควิตกกังวล หรือ Anxiety Disorder&quot; </span></span><span style=\"font-size:16px\">เป็นกลุ่มโรคความผิดปกติทางจิต กำหนดโดยความวิตกกังวลและความกลัวเกี่ยวกับเหตุการณ์ในอนาคตโดยไม่มีเหตุผล</span></p>

<p><span style=\"font-size:16px\">&nbsp; &nbsp; &nbsp;ทีมนักวิจัยในเเคนาดากล่าวว่า คน 1 ใน 4 คนจะประสบกับโรควิตกกังวลในชีวิตและความกังวลอาจเพิ่มความรุนแรงขึ้นจนทำให้ผู้ป่วยไม่สามารถใส่ใจกับงานที่ทำหรือเรื่องสำคัญอื่นๆ ในชีวิตได้&nbsp; แต่ทีมนักวิจัยที่มหาวิทยาลัยวิเตอร์ลู ในออนตาริโอ้ ประเทศเเคนาดา ชี้ว่าการทำสมาธินาน 10 นาทีต่อวันเป็นประจำทุกวัน อาจช่วยให้คนจิตใจสงบมากขึ้น ไม่ว่อกแว่กและทำงานได้ดีมากขึ้น</span></p>

<p><span style=\"font-size:16px\">&nbsp; &nbsp; &nbsp;การวิจัยนี้จัดทำโดย Mengran Xu และทีมงาน โดยบรรดาผู้เข้าร่วมในการวิจัยได้ทำสมาธิเพื่อทำให้จิตใจจดจ่ออยู่กับปัจจุบัน และไม่คิดอะไร&nbsp; Xu นักจิตวิทยาคลินิกที่มหาวิทยาลัยวอเตอร์ลู หัวหน้าการวิจัยนี้ กล่าวว่า&nbsp;&quot;เป็นที่รู้กันดีว่าคนที่เป็นโรควิตกกังวลไม่สามารถจดจ่อจิตใจกับงานที่กำลังทำอยู่ เพราะว่อกแว่ก คิดไปถึงเรื่องอื่นๆ อยู่ตลอดเวลา และมักวิตกกังวล แต่คนที่ฝึกสมาธิไม่ให้จิตใจสงบนิ่งจะมีสมาธิดีขึ้น และจดจ่อกับงานที่อยู่ตรงหน้าได้อย่างมีประสิทธิภาพ&quot;</span></p>

<p><span style=\"font-size:16px\">&nbsp; &nbsp; &nbsp;ในการวิจัยนี้ มีผู้เข้าร่วมการวิจัย 82 คน เเละทั้งหมดเป็นโรควิตกกังวล พวกเขาถูกสั่งให้ทำงานบนหน้าจอคอมพิวเตอร์ที่ต้องใช้ความตั้งใจและจดจ่อในงานสูง พวกเขาจะถูกสั่งให้หยุดทำงานเป็นช่วงๆ เพื่อวัดความสามารถในการจดจ่อ</span></p>

<p><span style=\"font-size:16px\">&nbsp; &nbsp; &nbsp;จากนั้นครึ่งหนึ่งของอาสาสมัครจะถูกสั่งให้ฟังเทปเสียงคนอ่านหนังสือให้ฟัง ส่วนอาสาสมัครครึ่งที่เหลือจะทำสมาธิเพื่อฝึกความสงบนิ่งทางจิตใจ โดยนับลมหายใจเข้าออกนานประมาณ 10 นาที</span></p>

<p><span style=\"font-size:16px\">&nbsp; &nbsp; &nbsp;Xu หัวหน้าทีมนักวิจัยชี้ว่า&nbsp;&quot;ทีมงานพบความเเตกต่างอย่างเห็นได้ชัดระหว่างความสามารถในการทำงานของอาสาสมัครที่นั่งสมาธิกับอาสาสมัครที่ไม่นั่งสมาธิ กล่าวคืออาสาสมัครที่นั่งฟังเทปคนอ่านหนังสือทำงานได้ไม่ดีเท่ากับอาสาสมัครที่นั่งสมาธิเพื่อสงบจิตใจ ส่วนคนที่วิตกกังวลเเต่ฝึกสมาธิสามารถจดจ่อกับงานที่ทำและทำงานได้ดีกว่า&quot;</span></p>

<p><span style=\"font-size:16px\">&nbsp; &nbsp; &nbsp;ทีมนักวิจัยชี้ว่า คนที่เป็นโรควิตกกังวลสามารถลดสภาพจิตใจที่ว่อกแว่ก เพิ่มความสามารถในการจดจ่ออยู่กับงานที่ทำได้ดีขึ้นด้วยการนั่งสมาธิเพราะคนที่เป็นโรควิตกกังวลมักจะคิดและกังวลเกี่ยวกับเรื่องอื่นซ้ำเเล้วซ้ำอีกอย่างไม่มีเหตุผล</span></p>

<p><span style=\"font-size:16px\">&nbsp; &nbsp; &nbsp;Xu หัวหน้าการวิจัย กล่าวว่าคนเราทั่วไปใช้เวลาครึ่งหนึ่งในการทำงานไปคิดถึงเรื่องอื่นที่ไม่เกี่ยวข้องกับงานที่ทำอยู่ เเละสำหรับคนที่เป็นโรควิตกกังวล ความคิดว่อกเเว่กเกิดขึ้่นซ้ำเเล้วซ้ำอีกจนเป็นสาเหตุให้เกิดความกังวลตามมา</span></p>

<p><span style=\"font-size:16px\">&nbsp; &nbsp; &nbsp;ทีมนักวิจัยบอกว่า การควบคุมความคิดที่ว่อกเเว่กด้วยการนั่งสมาธินาน 10 นาทีทุกวัน จะช่วยปรับปรุงประสิทธิภาพของคนเราทั้งในการทำงานและในด้านความปลอดภัยด้วย เพราะคุณควรมีสมาธิไม่ว่อกเเว่กขณะขับขี่รถยนต์</span></p>

<p>&nbsp;</p>

<p style=\"text-align:center\"><span style=\"font-size:16px\"><img alt=\"\" src=\"/ckfinder/userfiles/images/%E0%B8%A1%E0%B8%B0%E0%B9%80%E0%B8%A3%E0%B9%87%E0%B8%87%E0%B8%A2%E0%B8%B1%E0%B8%87%E0%B8%A1%E0%B8%B5%E0%B8%97%E0%B8%B2%E0%B8%87%E0%B8%AD%E0%B8%AD%E0%B8%81-Ad.gif\" style=\"height:148px; width:600px\" /></span></p>

<p style=\"margin-left:0px; margin-right:0px\"><br />
<strong><span style=\"color:#222222; font-family:Arial\"><span style=\"font-size:16px\"><a href=\"https://www.voathai.com/z/1828\">voathai.com</a></span></span></strong><br />
&nbsp;</p>
