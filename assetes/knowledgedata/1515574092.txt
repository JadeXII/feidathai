<div style=\"text-align:center\"><strong><span style=\"font-size:medium\"><span style=\"font-family:Tahoma\">&nbsp;&#39;น้ำตาล&#39; ตัวเร่งเร้าให้เซลล์มะเร็งลุกลาม<br />
<br />
<img alt=\"\" src=\"/UserFiles/Image/sugar02(1).jpg\" style=\"height:209px; width:400px\" /></span></span></strong><br />
<br />
&nbsp;</div>

<p><span style=\"font-size:16px\">&nbsp; &nbsp; &nbsp;นักวิทยาศาสตร์ใช้เวลานาน 9 ปี ศึกษาความสัมพันธ์ระหว่างน้ำตาลกับกลไลการเกิดเซลล์มะเร็ง ซึ่งผลลัพธ์ที่หลายคนคงไม่อยากได้ยิน แต่ต้องทนรับฟังคือ น้ำตาลเป็นตัวกระตุ้นให้เซลล์มะเร็งแพร่กระจายรวดเร็ว และเนื้องอกก้าวร้าวมากยิ่งขึ้น</span></p>

<p><span style=\"font-size:16px\">&nbsp; &nbsp; &nbsp;ผลการวิจัยของสถาบันเทคโนโลยีชีวภาพเฟลมิช (Vlaams Instituut voor Biotechnologie &ndash; VIB) มหาวิทยาลัยแคทอลิกเลอเฟิน (Katholieke Universiteit Leuven) ประเทศเบลเยียม และมหาวิทยาลัยอิสระบรัสเซล (Vrije Universiteit Brussel &ndash; VUB) ประเทศเนเธอร์แลนด์ ซึ่งเผยแพร่อยู่ในวารสารวิชาการเนเจอร์ คอมมูนิเคชั่นส์ (Nature Communications) และกำลังได้รับการยกย่องจากทั่วโลกว่า เป็นผลงานวิจัยชิ้นสำคัญของแวดวงการศึกษาเรื่องโรคมะเร็ง เนื่องจากทีมนักวิทยาศาสตร์สามารถไขความลับของกระบวนการ &lsquo;วอร์บูร์ก เอฟเฟกต์&rsquo; (Warburg Effect) หรือการแพร่กระจายของมะเร็งได้สำเร็จ&nbsp;</span></p>

<p><span style=\"font-size:16px\">&nbsp; &nbsp;&lsquo;วอร์บูร์ก เอฟเฟกต์&rsquo; เป็นการเรียกชื่อตามบุคคลสำคัญ ออตโต ไฮน์ริช วอร์บูร์ก (Otto Heinrich Warburg) นักชีววิทยาสัญชาติเยอรมัน เจ้าของรางวัลโนเบลสาขาการแพทย์ในปี 1931 ซึ่งพยายามศึกษากลไกการเกิดเซล์มะเร็งมาตลอด จนทำให้ช่วงเวลา 100 ปีผ่านมา วอร์บูร์ก เอฟเฟกต์ นับเป็นปรากฏการณ์สำคัญที่สถาบันวิจัยมะเร็งทั่วโลกต่างเร่งศึกษา และตั้งประเด็นถกเถียงกันมายาวนาน แต่กลับหาสาเหตุหลักของการเปลี่ยนเซลล์ปกติเป็นมะเร็งไม่พบ&nbsp;</span></p>

<p><span style=\"font-size:16px\">&nbsp; &nbsp;ทว่าความหวังครั้งใหม่ของมวลมนุษยชาติเกิดขึ้นอีกครั้ง เมื่อผลการวิจัยชิ้นล่าสุดของศาสตราจารย์โจฮาน เธอะเวเลียน (Johan Thevelein) นักชีววิทยาโมเลกุล และทีมงาน แสดงหลักฐานชิ้นสำคัญเกี่ยวกับความสัมพันธ์ของเมทาบอลิซึมของกลูโคส (Glucose Metabolism) กับกระบวนการเปลี่ยนผ่านเซลล์ปกติให้กลายเป็นเซลล์มะเร็ง โดยพวกเขาเริ่มต้นโครงการวิจัยดังกล่าวใน 2008 และใช้ยีสต์เป็นโมเดลศึกษา เนื่องจากลักษณะคล้ายเซลล์เนื้อเยื่อในร่างกายมนุษย์ คือแสดงให้เห็นวงจรชีวิตของเจริญเติบโต และใช้กระบวนการสลายกลูโคสเป็นแหล่งพลังงานสำคัญ&nbsp;</span></p>

<p><span style=\"font-size:16px\">&nbsp; &nbsp;หลังจากเฝ้าสังเกตปฏิกิริยาของยีสต์ภายในห้องทดลองทีมนักวิจัยชี้ชัดว่า การบริโภคน้ำตาลสูงเกินความพอดีมีส่วนกระตุ้นให้เซลล์มะเร็งในร่างกายตื่นตัว และลุกลามกลายเป็นเรื่องใหญ่ เพราะเซลล์มะเร็งต้องการน้ำตาลเป็นพลังงานมากกว่าเซลล์ปกติในของร่างกาย แต่ข้อสรุปของผลงานวิจัยดังกล่าวมาจากห้องทดลองเท่านั้น</span></p>

<p><span style=\"font-size:16px\">&nbsp; &nbsp;ขณะที่สถานการณ์การบริโภคของคนไทยยังอยู่ในเกณฑ์น่าเป็นห่วง เพราะปัจจุบันคนไทยยังเสพติดการบริโภคน้ำตาลในทุกมื้ออาหาร เฉลี่ยวันละ 28 ช้อนชาต่อวัน ซึ่งสูงกว่าตัวเลขปลอดภัยเกือบ 5 เท่า ส่วนโรคมะเร็งยังคงครองแชมป์สาเหตุการเสียชีวิตอันดับหนึ่งต่อเนื่อง เฉลี่ยคนไทยเสียชีวิตจากโรคมะเร็งปีละกว่า 67,000 ราย หรือประมาณ 8 รายต่อชั่วโมง<br />
<br />
ที่มา :&nbsp;voicetv.co.th</span><br />
&nbsp;</p>

<div style=\"text-align:center\"><a href=\"http://&lt;a href=\"><img alt=\"\" src=\"/UserFiles/Image/Ad/%E0%B9%89health-care01(1).gif\" style=\"height:166px; width:600px\" /></a></div>

<div><br />
&nbsp;</div>

<div>&nbsp;</div>
