<p style=\"text-align:center\"><span style=\"color:#993366; font-size:large\"><strong>สเต็มเซลล์ ทางรอดโรคเลือด !!!!</strong></span></p>

<p>&nbsp;</p>

<p style=\"text-align:center\"><img alt=\"\" src=\"/UserFiles/Image/1(6).jpg\" style=\"height:197px; width:350px\" /></p>

<p>&nbsp;</p>

<p><span style=\"font-size:16px\">&nbsp;&nbsp;&nbsp;&nbsp; &nbsp;รศ.นพ.ปรีดา วาณิชยเศรษฐกุล กุมารแพทย์ด้านการปลูกถ่ายไขกระดูก ศูนย์ปลูกถ่ายเซลล์ต้นกำเนิดจากเลือดและไขกระดูก โรงพยาบาลกรุงเทพ ให้สัมภาษณ์เรื่อง &quot;การเปลี่ยนเซลล์ต้นกำเนิดเม็ดโลหิต ปลูกถ่ายติดได้ชีวิตใหม่&quot; ว่า การปลูกถ่ายเซลล์ต้นกำเนิดหรือสเต็มเซลล์เม็ดโลหิต สามารถรักษาผู้ป่วยเด็กที่ป่วยเป็นโรคร้ายแรงหลายชนิดให้หายขาดได้ ในส่วนของโรงพยาบาลกรุงเทพมีผู้ป่วยขอรับการรักษาโรคโลหิตจางด้วยสเต็มเซลล์แล้วกว่า 50 ราย เบื้องต้นมี 7 ราย ที่สามารถหาเซลล์ต้นกำเนิดที่มีเนื้อเยื่อตรงกันจากการบริจาคได้แล้ว และพร้อมจะรักษาผู้ป่วยในเดือนธันวาคมนี้</span></p>

<p><span style=\"font-size:16px\">&nbsp; &nbsp; &nbsp;&quot;การรักษาด้วยสเต็มเซลล์จะต้องใช้เลือดของผู้ป่วย หรือสเต็มเซลล์จากเลือดของพี่น้อง ซึ่งมีโอกาสที่เนื้อเยื่อตรงกันร้อยละ 25-30 และประสานกับศูนย์บริการโลหิตแห่งชาติ สภากาชาดไทย และองค์การธนาคารเลือดสายสะดือในต่างประเทศ เพื่อค้นหาอาสาสมัครผู้บริจาคสเต็มเซลล์ที่มีเนื้อเยื่อตรงกับผู้ป่วย จากฐานข้อมูลที่มีอยู่ เช่น ประเทศไต้หวัน และฮ่องกง ซึ่งมีเนื้อเยื่อใกล้เคียงกับคนไทย โดยเน้นใช้สเต็มเซลล์ที่ได้จากการบริจาคเป็นหลัก&quot; กุมารแพทย์ด้านการปลูกถ่ายไขกระดูก กล่าว </span></p>

<p><span style=\"font-size:16px\">&nbsp;&nbsp;&nbsp;&nbsp; ทั้งนี้ จากข้อมูลของสภากาชาดไทย ระบุว่า ในปัจจุบันมีอาสาสมัครชาวไทยลงทะเบียนบริจาคสเต็มเซลล์แล้วกว่า 20,000 ราย โรคเลือดที่มีโอกาสรักษาได้ด้วยสเต็มเซลล์ จากรายงานทางการแพทย์ ได้แก่ โรคโลหิตจาง หรือเบต้าธาลัสซีเมีย ซึ่งพบมากในคนไทย โรคไขกระดูกฝ่อรุนแรง โรคไขกระดูกทำงานผิดปกติ โรคมะเร็งต่อมน้ำเหลือง มะเร็งเนื้อเยื่อ โรคภูมิคุ้มกันบกพร่องแต่กำเนิด รวมถึงโรคเมตาบอลิซึมบางชนิด เป็นต้น </span></p>

<p><br />
<span style=\"font-size:16px\">Credit : นสพ.มติชน</span></p>
