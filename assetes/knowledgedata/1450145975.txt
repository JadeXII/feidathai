<div><span style=\"color: rgb(0, 51, 255);\"><strong><br />
</strong></span></div>
<div style=\"text-align: center;\"><span style=\"font-family: Arial;\"><span style=\"color: rgb(0, 102, 204);\"><strong><span style=\"font-size: medium;\">ฝึกพิราบให้เป็นหมอวิเคราะห์มะเร็ง</span></strong></span><span style=\"color: rgb(0, 102, 153);\"><span style=\"font-size: medium;\"><br />
</span></span><br />
<img src=\"/UserFiles/Image/download(3).jpg\" width=\"275\" height=\"183\" alt=\"\" /><br />
&nbsp;</span></div>
<div><span style=\"font-family: Arial;\">&nbsp; &nbsp;<span style=\"font-size: small;\"> &nbsp;นกพิราบถูกนำมาใช้ประโยชน์มาตั้งแต่สมัยโบราณ ไม่ว่าจะเป็นการส่งจดหมาย หรือแม้แต่การนำชิ้นส่วนของนกหลายชนิด ตั้งแต่จงอยปาก ขน หรือตับ ถูกนำมาใช้เป็นส่วนผสมของยารักษาโรคมาตั้งแต่ยุคโบร่ำโบราณ มีบันทึกอยู่ในประวัติศาสตร์ของหลายวัฒนธรรมตั้งแต่เมโสโปเตเมีย อียิปต์โบราณ เรื่อยไปจนถึงจีนในยุคเก่าแก่ แม้แต่ในโลกยุคที่มีความก้าวล้ำทางเทคโนโลยีอย่างเช่นในปัจจุบัน ทีมวิจัยทางการแพทย์จากสหรัฐอเมริกาก็ยังเชื่อว่านก โดยเฉพาะอย่างยิ่ง<span style=\"color: rgb(255, 102, 0);\">นกพิราบสามารถนำมาใช้ประโยชน์ในทางการแพทย์ได้</span>เช่นเดียวกัน</span></span></div>
<div><span style=\"font-family: Arial;\"><span style=\"font-size: small;\"><br />
</span></span></div>
<div><span style=\"font-family: Arial;\"><span style=\"font-size: small;\">&nbsp; &nbsp; &nbsp;ในรายงานผลการศึกษาวิจัยจากการทดลองซึ่งตีพิมพ์เผยแพร่เมื่อเร็วๆนี้ของทีมวิจัยทางการแพทย์จากคณะพยาธิวิทยาของมหาวิทยาลัยแห่งแคลิฟอร์เนีย เดวิส นำโดยนายแพทย์ ริชาร์ด เอ็ม. เลเวนสัน ศาสตราจารย์ด้านพยาธิวิทยาประจำคณะ แสดงให้เห็นว่า<span style=\"color: rgb(0, 102, 153);\">นกพิราบสามารถฝึก</span>ให้ใช้ความสามารถในการสังเกตและจดจำภาพ<span style=\"color: rgb(0, 102, 153);\"> </span><span style=\"color: rgb(255, 102, 0);\">เพื่อจำแนกภาพของเนื้องอกธรรมดาๆ ออกจากเนื้องอกเป็นเป็นเนื้อร้ายหรือโรคมะเร็งได้</span> โดยมีความแม่นยำอยู่ในระดับสูง</span></span></div>
<div><span style=\"font-family: Arial;\"><span style=\"font-size: small;\"><br />
</span></span></div>
<div><span style=\"font-family: Arial;\"><span style=\"font-size: small;\">&nbsp; &nbsp; &nbsp;การศึกษาวิจัยดังกล่าวเริ่มต้นด้วยกระบวนการฝึกฝนนกพิราบจำนวน 16 ตัว ให้จดจำและจำแนกภาพของชิ้นเนื้อตัวอย่างที่ตัดออกมาเพื่อตรวจวิเคราะห์และมีความเป็นไปได้ที่จะพัฒนาไปเป็นมะเร็งเต้านมนกพิราบถูกฝึกให้เลือกคำตอบว่าใช่หรือไม่ใช่ผ่านการใช้จงอยปากจิกปุ่มบนหน้าจอทัชสกรีนที่แสดงภาพของชิ้นเนื้อดังกล่าวนั้นทุกครั้งที่นกเลือกคำตอบที่ถูกต้องของแต่ละภาพจะได้รับรางวัลเป็นอาหารเม็ดสำหรับนกพิราบขนาด45 มิลลิกรัม</span></span></div>
<div><span style=\"font-family: Arial;\"><span style=\"font-size: small;\">&nbsp; &nbsp; &nbsp;หลังผ่านการฝึกดังกล่าวระยะหนึ่ง ทีมวิจัยพบว่า<span style=\"color: rgb(0, 102, 153);\">นกพิราบที่ฝึกสามารถจำแนกชิ้นเนื้อที่มีโอกาสพัฒนาเป็นเนื้อร้ายและโรคมะเร็งเต้านม</span>ซึ่งแสดงผ่านหน้าจอได้<span style=\"color: rgb(0, 102, 153);\">ถูกต้องสูงถึง85เปอร์เซ็นต์</span><span style=\"color: rgb(0, 102, 204);\"> </span>และหากลดรายละเอียดในการจำแนกลงเป็นการ<span style=\"color: rgb(255, 102, 0);\">จำแนกก้อนเนื้องอกที่ไม่ใช่มะเร็ง กับก้อนเนื้องอกที่เป็นมะเร็งทั่วๆ ไป</span> (หมายถึงเป็นมะเร็งชนิดใดก็ได้ จากภาพขยายด้วยวิธีการใดก็ได้ อาทิ เมมโมแกรม, เอกซเรย์หรือเอ็มอาร์ไอสแกน) ทีมวิจัยพบว่าความแม่นยำของการจำแนกเพิ่มสูงขึ้นอย่างน่าทึ่งเป็น 99 เปอร์เซ็นต์ทีเดียว</span></span></div>
<div><span style=\"font-family: Arial;\"><span style=\"font-size: small;\"><br />
</span></span></div>
<div><span style=\"font-family: Arial;\"><span style=\"font-size: small;\">&nbsp; &nbsp; &nbsp;ความแม่นยำในการจำแนกเนื้อร้ายดังกล่าวนั้น เทียบเท่ากับความแม่นยำในการจำแนกของแพทย์นักพยาธิวิทยาโดยเฉลี่ยนั่นเอง</span></span></div>
<div><span style=\"font-family: Arial;\"><span style=\"font-size: small;\"><br />
</span></span></div>
<div><span style=\"font-family: Arial;\"><span style=\"font-size: small;\">&nbsp; &nbsp; &nbsp;ผลจากการทดลองดังกล่าวทำให้ได้ข้อสรุปว่า <span style=\"color: rgb(0, 102, 153);\">ขีดความสามารถของนกพิราบ</span>ไม่ได้เกิดขึ้นจากความจำเพียงอย่างเดียว แต่ยัง<span style=\"color: rgb(0, 102, 153);\">ขึ้นอยู่กับกระบวนการวิเคราะห์ภาพ</span>ที่มันเห็นในสมองเล็กๆ ของมันอีกด้วย</span></span></div>
<div><span style=\"font-family: Arial;\"><span style=\"font-size: small;\"><br />
</span></span></div>
<div><span style=\"font-family: Arial;\"><span style=\"font-size: small;\">&nbsp; &nbsp; &nbsp;ตัวอย่างเช่นการวินิจฉัยภาพเมมโมแกรม (สำหรับการตรวจหามะเร็งเต้านม) ซึ่งไม่เหมือนภาพที่ได้จากวิธีการวินิจฉัยโรคอื่นๆ (เอกซเรย์, เอ็มอาร์ไอสแกน) นกพิราบไม่สามารถจำแนกส่วนที่เกิดความหนาแน่นผิดปกติของเนื้อเยื่อแบบที่มันจำแนกจากภาพเอกซเรย์หรือเอ็มอาร์ไอได้แต่<span style=\"color: rgb(255, 102, 0);\">มันยังสามารถวินิจฉัยเมมโมแกรมของมะเร็งเต้านมได้โดยอาศัยการจำลักษณะผิดปกติของการสะสมของแคลเซียมในเนื้อเยื่อจุดใดจุดหนึ่งซึ่งมักบ่งชี้ถึงมะเร็งเต้านมได้</span>ทำให้การจำแนกของมันยังคงมีความแม่นยำสูงได้แบบเดียวกันกับการจำแนกจากภาพถ่ายเพื่อการวินิจฉัยโรคทั่วไป</span></span></div>
<div><span style=\"font-family: Arial;\"><span style=\"font-size: small;\"><br />
</span></span></div>
<div><span style=\"font-family: Arial;\"><span style=\"font-size: small;\">&nbsp; &nbsp; &nbsp;นายแพทย์เลเวนสันชี้ว่าเป็นไปได้ที่นกพิราบเหล่านี้มีความสามารถในการประเมินรายละเอียดของภาพที่ได้จากเทคนิคใหม่ๆได้ รวมทั้งสามารถวิเคราะห์ภาพที่ได้จากวิธีการในการประมวลและแสดงผลภาพหลากหลายอย่าง ผลประโยชน์ที่ได้ก็คือทำให้มนุษย์เราไม่จำเป็นต้องใช้เวลานานหลายชั่วโมงหรือหลายวันในการนำเอารายละเอียดของแต่ละภาพมาเปรียบเทียบกับเพื่อวินิจฉัย</span></span></div>
<div><span style=\"font-family: Arial;\"><span style=\"font-size: small;\"><br />
</span></span></div>
<div><span style=\"font-family: Arial;\"><span style=\"font-size: small;\">&nbsp; &nbsp; &nbsp;ผลการวิจัยครั้งนี้แสดงให้เห็นถึงขีดความสามารถเหลือเชื่อในการประมวลผลและวิเคราะห์ภาพของสมองนกพิราบอีกครั้งก่อนหน้านี้มีงานวิจัยหลายชิ้นในช่วง50 ปีที่ผ่านมา แสดงให้เห็นว่านกพิราบสามารถจดจำและจำแนกภาพของตัวหนังสือที่เห็นได้, จำแนกความแตกต่างระหว่างวัตถุอย่างเช่น แมว รถยนต์ และเก้าอี้ได้ สามารถแม้กระทั่งจำแนกความต่างระหว่างภาพจิตรกรรมของโมเนต์กับปิกัสโซได้</span></span></div>
<div><span style=\"font-family: Arial;\"><span style=\"font-size: small;\"><br />
</span></span></div>
<div><span style=\"font-family: Arial;\"><span style=\"font-size: small;\">&nbsp; &nbsp; &nbsp;<span style=\"color: rgb(0, 102, 153);\">มันยังสามารถจดจำภาพได้ถึงเกือบ2,000ภาพ </span>และยังจำแนกความแตกต่างของการแสดงออกทางใบหน้าของคนได้อีกต่างหาก</span></span></div>
<div><span style=\"font-family: Arial;\"><span style=\"font-size: small;\"><br />
</span></span></div>
<div><span style=\"font-family: Arial;\"><span style=\"font-size: small;\">ที่มา: http://www.matichon.co.th</span></span></div>
<div><span style=\"font-family: Arial;\">&nbsp;</span></div>