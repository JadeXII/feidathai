<div style=\"text-align:center\"><strong><span style=\"font-size:medium\"><span style=\"font-family:Tahoma\">&nbsp;ดัดแปลงสเปิร์มเป็นหุ่นยนต์ นำยาฆ่ามะเร็งปากมดลูกได้ตรงจุด<br />
<br />
<img alt=\"\" src=\"/UserFiles/Image/-----(1).jpg\" style=\"height:209px; width:400px\" /></span></span></strong><br />
&nbsp;</div>

<div style=\"text-align:center\">&nbsp;</div>

<p><span style=\"font-size:16px\">&nbsp; &nbsp; &nbsp;</span><span style=\"font-size:medium\"><span style=\"font-size:16px\">สเปิร์มหรือตัวอสุจิของชายไม่ได้มีหน้าที่ในการเจริญพันธุ์ของมนุษย์เพียงอย่างเดียวแล้ว เพราะล่าสุดนักวิจัยจากเยอรมนีสามารถดัดแปลงสเปิร์มให้มีสภาพคล้ายหุ่นยนต์เล็กจิ๋วระดับนาโน ทำหน้าที่เป็นพาหนะนำยาเคมีบำบัดเข้าไปปล่อยตรงจุดที่เกิดมะเร็งปากมดลูกหรือมะเร็งอื่น ๆ ในระบบสืบพันธุ์ของสตรีได้&nbsp;</span></span></p>

<p><span style=\"font-size:16px\">&nbsp; &nbsp; &nbsp;ผลการทดลองนี้ตีพิมพ์เผยแพร่ในวารสาร ACS Nano ของสมาคมเคมีอเมริกัน โดยทีมนักวิจัยจากสถาบันไลบ์นิซเพื่อการศึกษาวัสดุและสถานะของแข็ง (Leibniz Institute for Solid State and Materials Research ) ประสบความสำเร็จในการทดสอบขั้นต้น ซึ่งใช้สเปิร์มในสภาพกึ่งหุ่นยนต์วิ่งเข้าหาเซลล์มะเร็งปากมดลูกในจานทดลองได้โดยไม่พลาดเป้าหมาย</span></p>

<p><span style=\"font-size:16px\">&nbsp; &nbsp; &nbsp;เทคนิคนี้จะช่วยให้การทำเคมีบำบัดเพื่อรักษามะเร็งในระบบสืบพันธุ์ของสตรีมีประสิทธิภาพมากขึ้น โดยการให้ยารักษาตรงเฉพาะจุด จะทำให้ปราศจากผลข้างเคียงไม่พึงประสงค์ เช่นเวียนศีรษะ อาเจียน ผมร่วง น้ำหนักลดและอ่อนเพลีย หรือภูมิต้านทานต่ำลง ดังเช่นที่พบในผู้ป่วยมะเร็งทั่วไป</span></p>

<p><span style=\"font-size:16px\">นายซู ไหเฟิ่ง ผู้นำทีมวิจัยบอกว่า ได้นำสเปิร์มมาบรรจุยา Doxorubicin ซึ่งเป็นสารเคมีบำบัด จากนั้นใช้ท่อนาโนแม่เหล็กที่มีแขน 4 ข้างครอบส่วนหัวของสเปิร์มไว้ เพื่อบังคับนำทางให้สเปิร์มว่ายไปยังที่ตั้งของก้อนเซลล์มะเร็ง โดยแขน 4 ข้างนี้จะเปิดอ้าออกเมื่อสัมผัสกับเซลล์มะเร็ง และปล่อยให้สเปิร์มว่ายเจาะเข้าไปภายในเซลล์ของเนื้อร้าย ปลดปล่อยยาเคมีบำบัดออกมาเมื่อมันหลอมรวมตัวเข้าเป็นหนึ่งเดียวกับเยื่อหุ้มของเซลล์มะเร็งแล้ว</span></p>

<p><span style=\"font-size:16px\">&nbsp; &nbsp; &nbsp;ผลการทดสอบพบว่า วิธีนี้สามารถกำจัดเซลล์มะเร็งปากมดลูกในจานทดลองให้ตายลงถึง 87% ภายในระยะเวลาเพียง 3 วัน และไม่พบว่ามีร่องรอยของยาเคมีบำบัดตกหล่นอยู่ภายนอกเซลล์มะเร็งด้วย ทำให้มีความหวังว่าการขจัดเซลล์มะเร็งในระบบสืบพันธุ์ของสตรี โดยไม่ส่งผลทำลายเซลล์ร่างกายที่มีสุขภาพดีไปด้วย จะสามารถเป็นไปได้ในเร็ว ๆนี้</span></p>

<p><span style=\"font-size:16px\">&nbsp; &nbsp; ทีมวิจัยยังเชื่อว่า เทคนิคนี้จะสามารถพัฒนาไปใช้รักษามะเร็งและโรคชนิดอื่น ๆ ในระบบสืบพันธุ์ของสตรีได้เช่นกัน เช่น มะเร็งเยื่อบุโพรงมดลูก (Endometrial cancer ) ภาวะเยื่อบุโพรงมดลูกเจริญผิดที่ (Endometriosis ) หรือภาวะตั้งครรภ์นอกมดลูก (Ectopic pregnancy )<br />
<br />
ที่มา : <a href=\"http://www.bbc.com/thai/international-42376991\">BBC THAI</a></span></p>
