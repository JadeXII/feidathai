<p style=\"text-align:center\"><span style=\"font-size:16px\"><span style=\"font-family:Arial,Helvetica,sans-serif\"><img alt=\"\" src=\"/ckfinder/userfiles/images/560%20x%20292(15).jpg\" style=\"height:292px; width:560px\" /></span></span></p>

<p>&nbsp;</p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; <strong>รพ.จุฬาฯ ประสบความสำเร็จใช้เซลล์นักฆ่ารักษา ผู้ป่วย &ldquo;มะเร็งเม็ดเลือดขาว เฉียบพลันชนิดมัยอิลอยด์&rdquo; 5 รายรวด เตรียมขยายผลรักษาในกลุ่มผู้ป่วย เตือนอย่าหลงเชื่อ อ้างสรรพคุณช่วย &ldquo;ชะลอวัย-เพิ่มประสิทธิภาพทางเพศ&rdquo; เหตุยังไม่มีกฎหมายควบคุมลั่นอันตรายถึงตาย ชี้เซลล์นักฆ่าต้องใช้ภายใต้การควบคุมของผู้เชี่ยวชาญเท่านั้น</strong></span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; ที่ รพ.จุฬาลงกรณ์ สภากาชาดไทย เมื่อวันที่ 23 เม.ย.นพ.สุทธิพงศ์ วัชรสินธุ คณบดีคณะแพทยศาสตร์ จุฬาฯ และ ผอ.รพ.จุฬาลงกรณ์ พร้อมด้วย ดร.ศิรศักดิ์ เทพาคำ รอง ผอ.ศูนย์ความเป็นเลิศด้านชีววิทยาศาสตร์ (องค์การมหาชน) กระทรวงวิทยาศาสตร์และเทคโนโลยี นพ.กรมิษฐ์ ศุภพิพัฒน์ หัวหน้ากลุ่มวิจัยเซลล์บำบัดมะเร็ง คณะแพทยศาสตร์ จุฬาฯ และนพ.อุดมศักดิ์ บุญวรเศรษฐ์ หัวหน้าสาขาวิชาโลหิตวิทยา คณะแพทยศาสตร์ จุฬาฯ ร่วมกันแถลงข่าว &ldquo;ก้าวแรกสู่ความสำเร็จ การรักษามะเร็งเม็ดเลือดขาวด้วยเซลล์นักฆ่า&rdquo;</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; นพ.กรมิษฐ์กล่าวว่า เซลล์นักฆ่าเป็นเซลล์เม็ดเลือดขาวชนิดหนึ่งในร่างกายมีเพียงร้อยละ 5-10 เท่านั้น ทำหน้าที่ตรวจสอบและคอยกำจัดเซลล์ที่มีแนวโน้มทำร้ายร่างกายหรือกลายเป็นมะเร็ง ด้วยความสามารถดังกล่าวจึงได้มีการวิจัยเพื่อนำเซลล์นักฆ่ามาใช้รักษาโรคมะเร็งชนิดต่างๆ โดยการนำเซลล์ออกมาเลี้ยงภายนอกร่างกายด้วยอาหารเลี้ยงเซลล์ชนิดพิเศษเพื่อเพิ่มจำนวนเซลล์นักฆ่า จากนั้นใส่กลับเข้าไปให้ผู้ป่วยผ่านทางหลอดเลือดดำ จากการทดลองทางคลินิกพบว่ามีประสิทธิภาพสูงในการควบคุมโรคมะเร็งโลหิตวิทยาและป้องกันโรคกลับเป็นซ้ำในมะเร็งเม็ดเลือดขาวเฉียบพลันชนิดมัยอิลอยด์ โดย รพ.จุฬาฯเริ่มวิจัยตั้งแต่ปี 2557 จนถึงปัจจุบันมีการใช้ในผู้ป่วยมะเร็งเม็ดเลือดขาวแบบเฉียบพลันชนิดมัยอิลอยด์ ที่ผ่านการรักษาด้วยการแพทย์แผนปัจจุบันมาแล้วแต่กลับมาเป็นซ้ำ มีผู้ป่วยเข้าร่วมโครงการทั้งหมด 5 ราย ประสบความสำเร็จดี โดยรายแรกได้รับเซลล์นักฆ่าเพียงครั้งเดียว พอตรวจไขกระดูกก็ไม่พบเซลล์มะเร็งแล้ว ขณะนี้ติดตามจนพ้นระยะ 1 ปี ยังไม่พบเซลล์มะเร็งกลับมาอีก ส่วนผู้ป่วยอีก 4 ราย บางรายได้รับ 2 ครั้งบ้าง 3 ครั้งบ้างแล้วแต่คน แต่ขณะนี้ยังไม่พ้นระยะ 1 ปี</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; สำหรับระยะเวลาในการติดตามผล จนถึงมั่นใจว่าจะสามารถเป็นการรักษามาตรฐานได้นั้น นพ.กรมิษฐ์กล่าวว่า รายแรกต้องติดตามต่อเนื่องอย่างน้อย 5 ปี ส่วนกลุ่มตัวอย่างนั้นที่จริงมีการวิจัยหลายเฟส ซึ่งจะเพิ่มจำนวนกลุ่มตัวอย่างอีกเป็นกลุ่มใหญ่แต่ต้องใช้เวลา ส่วนการจะให้เซลล์นักฆ่ากับผู้ป่วยที่ยังไม่ผ่านการรักษาด้วยวิธีการใดมาก่อนนั้น เป็นเพียงแนวคิด เพราะมีปัญหาว่าคนกลุ่มนี้มีสภาพร่างกายไม่แข็งแรง อย่างไรก็ตามในปี 2562 ตั้งใจจะเริ่มดำเนินโครงการต่อเนื่องเพื่อศึกษาประสิทธิภาพของการรักษามะเร็งเม็ดเลือดขาวที่มีความเสี่ยงสูงด้วยเซลล์นักฆ่าในลำดับต่อไป แต่อยากย้ำว่าทุกอย่างต้องทำภายใต้ผู้เชี่ยวชาญด้านโลหิตวิทยา อย่าไปหลงเชื่อโฆษณาที่อ้างใช้เซลล์นักฆ่ารักษาได้หลายโรค เนื่องจากปัจจุบันเซลล์บำบัดทุกชนิดยังไม่เป็นการรักษาที่มาตรฐาน ซึ่งถือว่าน่าเป็นห่วงอย่างมาก ได้ยินมาว่ามีการโฆษณาให้คนไปตรวจการทำงานของเซลล์นักฆ่า หากมีน้อยหรืออ่อนแอก็ให้ไปรับเซลล์เพิ่มเพื่อเป็นการบูทเซลล์นั้น ขอเตือนว่าเซลล์นักฆ่าเมื่อนำกลับเข้าร่างกายจะมีอายุ 2-4 สัปดาห์เท่านั้น</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; ด้าน นพ.อุดมศักดิ์กล่าวว่า มะเร็งเม็ดเลือดขาวแบบเฉียบพลันชนิดมัยอิลอยด์ เป็น 1 ใน 4 ชนิดของมะเร็งเม็ดเลือดขาวและเป็น 1 ใน 10 โรคมะเร็งที่พบบ่อยในผู้ป่วยชาวไทย การรักษามาตรฐานคือให้ยาเคมีบำบัด และปลูกถ่ายไขกระดูก ในผู้ป่วยที่มีความเสี่ยงสูงที่โรคกลับเป็นซ้ำ ทำให้ผู้ป่วยหายขาดได้ แต่มีส่วนหนึ่งกลับมาเป็นซ้ำและโอกาสรอดชีวิตเกิน 1 ปี ถือว่าน้อยมากหรือแทบไม่มีเลย แต่จากการศึกษาทางคลินิกในต่างประเทศ โดยให้เซลล์นักฆ่าจากผู้บริจาค มีโอกาสควบคุมโรคได้ร้อยละ 40-80 และยังช่วยลดโอกาสการเป็นซ้ำ แต่เนื่องจากขณะนี้ยังไม่มีกฎหมายควบคุมการใช้เซลล์นักฆ่า และต้องทำจากผู้เชี่ยวชาญเท่านั้น เพราะหากผู้ป่วยแพ้อาจมีอาการรุนแรงถึงขั้นเสียชีวิต และผู้ป่วยที่ใช้เซลล์นักฆ่าปัจจุบันต้องเป็นการรักษาภายใต้โครงการวิจัย และอยากเตือนว่าใน 1-2 ปีมานี้</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; มีการโฆษณาชวนเชื่ออวดอ้างสรรพคุณเกินจริง มีการเสนอบริการด้านเซลล์บำบัดในการรักษาโรคต่างๆ เช่น ช่วยชะลอวัย เพิ่มประสิทธิภาพทางเพศ เสริมความงาม ซึ่งการกล่าวอ้างดังกล่าวยังไม่มีหลักฐานทางวิทยาศาสตร์ ดังนั้นอย่าหลงเชื่อ เพราะนอกจากเสียทรัพย์สินแล้วบางรายยังเสียชีวิต โดยมีรายงานว่าพบผู้เสียชีวิตจากการติดเชื้อหลังรับเซลล์นักฆ่าที่คลินิกเสริมความงามในฮ่องกง 1 ราย และมี 3 รายต้องแอดมิตในโรงพยาบาล</span></span></p>

<p>&nbsp;</p>

<p><span style=\"font-size:16px\"><span style=\"font-family:Arial,Helvetica,sans-serif\">ที่มา : ไทยรัฐ</span></span></p>
