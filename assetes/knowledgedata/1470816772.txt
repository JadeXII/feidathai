<p>&nbsp;</p>

<h1 style=\"margin-left:0px; margin-right:0px; text-align:left\">ระวังสารฟอกขาว ในน้ำตาลมะพร้าว</h1>

<p>&nbsp;</p>

<p>&nbsp;</p>

<div style=\"text-align:center\">
<p><img alt=\"\" class=\"img-responsive\" src=\"/UserFiles/Image/1406339997-IMG9750JPG-o.jpg\" style=\"height:333px; width:500px\" /></p>
</div>

<p>&nbsp;
<p>&nbsp;
<p><br />
<strong>เตือนระวังน้ำตาลมะพร้าว ผสมสารฟอกขาวเสี่ยงตาย แนะซื้อกับผู้ประกอบการที่เปิดเผยข้อมูลบนฉลาก</strong><br />
<br />
&nbsp;&nbsp;&nbsp;&nbsp;&nbsp; น.ส.สารี อ๋องสมหวัง เลขาธิการมูลนิธิเพื่อผู้บริโภค แถลงว่า ตามประกาศกระทรวงสาธารณสุข ฉบับที่ 281 พ.ศ. 2547 และประกาศสำนักงานคณะกรรมการอาหารและยา (อย.) กำหนดการใช้วัตถุเจือปนอาหาร ซัลเฟอร์ไดออกไซด์หรือสารฟอกขาวได้ไม่เกิน 40 มิลลิกรัม (มก.) ต่อ 1 กิโลกรัม (กก.) ส่วนมาตรฐานของโคเด็กซ์ให้ใช้ในน้ำตาลทราย 20 มก.ต่อ 1 กก. และน้ำตาลทรายแดง ให้ใช้ 40 มก.ต่อ 1 กก. ส่วนน้ำตาลมะพร้าว ยังไม่กำหนดไว้อย่างชัดเจน จึงใช้มาตรฐานเดียวกับน้ำตาลทราย<br />
<br />
<br />
&nbsp;&nbsp;&nbsp;&nbsp;&nbsp; น.ส.สารี กล่าวต่อว่า สารฟอกขาวเป็นอันตรายต่อสุขภาพ เมื่อรับประทานเข้าไป จะทำให้เกิดอาการอักเสบในอวัยวะที่สัมผัสอาหาร เช่น ปาก ลำคอ กระเพาะอาหาร หากสะสมในร่างกายมากๆ จะทำให้หายใจติดขัด ปวดท้อง ท้องร่วง เวียนศีรษะ อาเจียน และในรายที่มีอาการแพ้รุนแรงหรือผู้ป่วยโรคหอบหืด จะมีอาการช็อก หมดสติ และเสียชีวิต จึงควรเลือกซื้อผลิตภัณฑ์ที่มีฉลากแสดงส่วนประกอบยี่ห้อ วัตถุกันเสีย วันเดือนปีที่ผลิต แหล่งผลิต คำแนะนำในการเก็บรักษา การนำไปใช้ประโยชน์ที่ชัดเจน แต่ปัญหาคือผู้ประกอบการไม่เปิดเผยข้อมูลบนฉลาก ไม่ปฏิบัติตามกฎหมาย และมีกลุ่มผู้ประกอบบางรายขอให้ยกเลิกการแสดงฉลากของอาหารในภาชนะบรรจุ อ้างเป็นอุปสรรคต่อการค้า จึงขอเรียกร้องให้อย.บังคับใช้ประกาศกระทรวงสาธารณสุข (ฉบับที่ 367) พ.ศ.2557 เรื่องการแสดงฉลากของอาหารในภาชนะบรรจุอย่างจริงจัง</p>
</p>
</p>

<p>&nbsp;</p>

<p>&nbsp;</p>

<p>&nbsp;</p>

<div style=\"text-align:center\">
<p><img alt=\"\" class=\"img-responsive\" src=\"/UserFiles/Image/product-03(8).jpg\" style=\"height:270px; width:450px\" /></p>
</div>

<p><br />
&nbsp;&nbsp;&nbsp;&nbsp; ทั้งนี้ โดยหลักการไม่ควรซื้อผลิตภัณฑ์ที่มีสีขาวจนผิดธรรมชาติ ส่วนน้ำตาลมะพร้าวที่ซื้อมาแล้วมีกลิ่นเหม็น ฉุน รสหวานแหลม เนื้อน้ำตาลแข็งมาก หรือเก็บไว้ได้นานเป็นเดือนที่อุณหภูมิห้องแต่สียังขาวนวล ต้องระวัง เพราะ<span style=\"color:#ff6600\"><strong>อาจเป็นน้ำตาลมะพร้าวที่ผสมสารฟอกขาวในปริมาณมา</strong></span>ก<br />
&nbsp;<br />
ขอบคุณข่าวจาก... สสส</p>

<p>&nbsp;
<p>&nbsp;
<p>&nbsp;</p>
</p>
</p>

<p>&nbsp;</p>
