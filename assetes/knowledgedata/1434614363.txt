<p><span style=\"color:#3366ff; font-size:large\"><strong>บุหรี่..สาเหตุครึ่งหนึ่งของการเสียชีวิตจากมะเร็ง 12 ชนิด</strong></span></p>

<p><span style=\"font-size:large\"><strong><img alt=\"\" src=\"/UserFiles/Image/smoking-1.jpg\" style=\"height:300px; width:400px\" /></strong></span></p>

<p><br />
<span style=\"font-size:small\">&nbsp;&nbsp;&nbsp;&nbsp;&nbsp;&nbsp; นักวิจัยประมาณการว่าจำนวนผู้เสียชีวิตจากมะเร็ง 12 ชนิด ร้อยละ 48.5 จากจำนวนผู้ป่วยเสียชีวิต 346,000 คน ในปี 2011 ในสหรัฐอเมริกาเกิดจากบุหรี่<br />
<br />
&nbsp;&nbsp;&nbsp;&nbsp;&nbsp;&nbsp; ผลวิเคราะห์ครั้งนี้ถูกตีพิมพ์ในวารสาร JAMA International Medicine เขียนโดย Rebecca Siegel จากสมาคมต้านมะเร็งสหรัฐอเมริกา แห่งแอตแลนต้า (American Cancer Society in Atlanta) และนักเขียนร่วม ประเด็นสำคัญของการวิเคราะห์ครั้งนี้ พวกเขากล่าวว่า เพราะรายงานประมาณการของศัลยแพทย์อเมริกันตั้งแต่ปี 2011 มีข้อมูลว่า มะเร็งทั้งหมด 11 ชนิด และมะเร็งปอด ล้วนมีสาเหตุจากการสูบบุหรี่<br />
<br />
&nbsp;&nbsp;&nbsp;&nbsp;&nbsp;&nbsp; นอกจากนี้ <strong>รูปแบบผลของการสูบบุหรี่ได้เปลี่ยนแปลงไป เพราะขณะที่อัตราการสูบบุรี่ลดลงจาก 23.2% ในปี 2000 เป็น 18.1% ในปี 2012 แต่ผู้เขียนกล่าวว่า <span style=\"color:#ff6600\">ผู้เสียชีวิตจากบุหรี่กลับเพิ่มขึ้นตลอดเวลา</span> </strong><br />
<br />
&nbsp;&nbsp;&nbsp;&nbsp;&nbsp;&nbsp; ข้อมูลที่ผู้เขียนใช้มาจาก ผลการสำรวจในปี 2011 เพื่อศึกษาการป้องกันมะเร็ง ครั้งที่ 2 ของหน่วยงานสาธารณสุขแห่งชาติ ผลการวิเคราะห์ประมาณการว่า <strong><span style=\"color:#ff6600\">จำนวนผู้ป่วยมะเร็งที่เสียชีวิต 167,805 คน จากทั้งหมด 345,962 คน จากมะเร็ง 12 ชนิด มาจากสาเหตุการสูบบุหรี่ </span></strong><br />
<br />
&nbsp;&nbsp;&nbsp;&nbsp;&nbsp;&nbsp; ผู้เขียนให้ข้อสังเกตว่า &ldquo;การสูบบุหรี่ทำให้อัตราการเสียชีวิตด้วยโรคมะเร็งจากบุหรี่มีจำนวนมาก แม้ว่าครึ่งศตวรรษที่ผ่านมาจำนวนการสูบบุหรี่จะลดลงอย่างต่อเนื่อง อัตราการเสียชีวิตจากโรคมะเร็ง เช่นเดียวกับการเสียชีวิตจากโรคร้ายแรงอื่นๆ ที่ต้องควบคุมการบริโภคยาสูบให้ครอบคลุมมากยิ่งขึ้น รวมทั้งสนับสนุนการเลิกบุหรี่อย่างจริงจัง&rdquo;<br />
<br />
<strong><span style=\"color:#ff6600\">นอกจากนี้ ยังมีผลการวิเคราะห์อื่นที่น่าสนใจ ได้แก่ </span></strong><br />
&nbsp;&nbsp;&nbsp;&nbsp;&nbsp;&nbsp; -&nbsp; มะเร็งในระบบทางเดินหายใจ ปอด หลอดลม ส่วนใหญ่เสียชีวิตด้วยสาเหตุที่เกี่ยวข้องกับบุหรี่ (125,799)<br />
&nbsp;&nbsp;&nbsp;&nbsp;&nbsp;&nbsp; -&nbsp; มะเร็งกล่องเสียง มีสาเหตุการเสียชีวิตเกี่ยวข้องกับบุหรี่ 2,856 หรือถึง 76.6% ของผู้ป่วยมะเร็งกล่องเสียงทั้งหมด<br />
&nbsp;&nbsp;&nbsp;&nbsp;&nbsp;&nbsp; -&nbsp; ประมาณครึ่งหนึ่งของผู้เสียชีวิตจากมะเร็งช่องปาก หลอดอาหาร และกระเพาะปัสสาวะ มีส่วนเกี่ยวข้องกับการสูบบุหรี่<br />
&nbsp;&nbsp;&nbsp;&nbsp;&nbsp;&nbsp; -&nbsp; ก่อนหน้านี้ยังพบการเชื่อมโยงการระหว่างการสูบบุหรี่กับ โรคมะเร็งลำไส้ใหญ่ และมะเร็งตับด้วย<br />
<br />
ข้อมูลเรียบเรียงจาก : Medical News Today </span></p>
