<p style=\"text-align:center\"><img alt=\"\" src=\"/ckfinder/userfiles/images/%E0%B9%82%E0%B8%A3%E0%B8%84%E0%B8%81%E0%B8%A3%E0%B8%B0%E0%B8%94%E0%B8%B9%E0%B8%81%E0%B8%84%E0%B8%AD%E0%B9%80%E0%B8%AA%E0%B8%B7%E0%B9%88%E0%B8%AD%E0%B8%A1-01.jpg\" style=\"height:292px; width:560px\" /></p>

<p>&nbsp;</p>

<p><span style=\"font-size:18px\">ช่วงนี้อากาศเปลี่ยนแปลงบ่อย ระวังเรื่องสุขภาพกันสักนิด เพราะได้ชื่อว่าโรคภัยไข้เจ็บคงไม่มีใครอยากเป็นเท่าไหร่ ยิ่งโรคที่มักกำเริบแบบทิ้งช่วงไปนานๆ หรือรอยโรคปรากฏแบบค่อยเป็นค่อยไป อย่าได้ไว้ใจเสียทีเดียว เพราะบางโรค...ไม่สามารถป้องกันได้</span></p>

<p>&nbsp;</p>

<p><span style=\"color:#c0392b\"><span style=\"font-size:18px\">มาดูกันว่าที่ป้องกันไม่ได้นั้น คือโรคอะไร??</span></span></p>

<p><span style=\"font-size:18px\"><span style=\"color:#c0392b\">โดย นพ.ณรงค์ อภิกุลวณิช รองอธิบดีกรมการแพทย์ บอกว่า พฤติกรรมที่ทำให้ก่อ &ldquo;โรคกระดูกคอเสื่อม&rdquo; ได้เร็วนั้น เป็นได้ตั้งแต่นั่งทำงานด้วยท่าทางที่ไม่เหมาะสมเป็นเวลานาน เช่น นั่งก้มหน้า ยื่นคอไปข้างหน้ามากๆ นั่งหลังค่อม เล่นโทรศัพท์มือถือนานๆ ขับรถตลอดจนคอถูกใช้งานผิดวิธี รวมถึงการนอนคว่ำอ่านหนังสือที่เกิดจากความเคยชิน และเกร็งคอในท่าทางที่ผิดจากปกติเป็นเวลานาน</span></span></p>

<p>&nbsp;</p>

<p><span style=\"font-size:18px\">สิ่งที่ต้องรู้ตามมา...การเสื่อมที่ว่านี้ มักไม่มีอาการแสดงให้เห็น แต่ผู้ป่วยอาจรู้สึกปวดบริเวณคอร้าวไปถึงไหล่หรือแขน รวมทั้งขยับหรือเคลื่อนไหวคอได้ไม่สะดวกเหมือนปกติ และจะเริ่มรุนแรงตามอายุที่เพิ่มมากขึ้น จนอาจส่งผลกระทบต่อการใช้ชีวิตประจำ <span style=\"color:null\">ซึ่งอาการของโรคกระดูกคอเสื่อมแบ่งออกได้เป็น 3 กลุ่มดังนี้</span></span></p>

<p><span style=\"font-size:18px\"><span style=\"color:#c0392b\">1. กลุ่มอาการที่เกิดจากการเสื่อมของหมอนรองกระดูกและภาวะกระดูกคอโดยตรง</span> ทำให้มีอาการปวดคอเคลื่อนไหวได้ยาก ปวดตรงกลางคอร้าวลงสะบัก และบริเวณไหล่</span></p>

<p><span style=\"font-size:18px\"><span style=\"color:#c0392b\">2. กลุ่มอาการที่เส้นประสาทถูกกดทับ</span> มีอาการปวดร้าวลงมาที่แขน มือ และมีอาการชาร่วมด้วย ถ้าปล่อยไว้อาจเป็นกล้ามเนื้ออ่อนแรง</span></p>

<p><span style=\"font-size:18px\"><span style=\"color:#c0392b\">3. กลุ่มอาการของไขสันหลังถูกกดทับ</span> มีอาการอ่อนแรง เกร็งกล้ามเนื้อโดยเฉพาะขา ทำให้เดินลำบาก บางรายที่กระดูกคอมีกระดูกงอกอาจไปเบียดหลอดอาหารทำให้กลืนลำบาก หรือหากกดเส้นเลือด จะทำให้เวียนศีรษะ มีเสียงในหู</span></p>

<p><span style=\"font-size:18px\">โดยสาเหตุการเกิดโรคเกิดจากความเสื่อมสภาพร่างกายที่เป็นไปตามวัย โดยมักพบในผู้ที่มีอายุตั้งแต่ 50 ปีขึ้นไป และการใช้งานในชีวิตประจำวัน หรือเล่นกีฬาที่มีการกระแทก เช่น อเมริกันฟุตบอล โยคะในท่าศีรษะลงพื้น อุบัติเหตุกระแทกที่กระดูกสันหลัง คอ โดยตรง และการสูบบุหรี่ รวมถึงคนในครอบครัวมีภาวะกระดูกคอเสื่อม</span></p>

<p>&nbsp;</p>

<p><span style=\"font-size:18px\">สำหรับในเรื่องของการรักษาโรคกระดูกคอเสื่อม นพ.สมพงษ์ ตันจริยภรณ์ ผอ.รพ.เลิดสิน ให้ข้อมูลว่า <span style=\"color:#c0392b\">ขึ้นอยู่กับความรุนแรงของอาการ โดยจะรักษาตามอาการเป็นหลัก เริ่มจากการใช้ยา การทำกายภาพบำบัด ประคบเย็นหรือร้อน ใส่เฝือกคอ ฉีดยา และวิธีสุดท้ายคือการผ่าตัด</span></span></p>

<p><span style=\"font-size:18px\">ทั้งนี้หากปล่อยทิ้งไว้อาจเกิดภาวะแทรกซ้อนได้ โดยในกรณีที่เกิดแรงกดทับที่กระดูกสันหลังอย่างรุนแรง ผู้ป่วยอาจมีอาการชาหรืออ่อนแรงบริเวณ แขน ขา และเท้า มีปัญหาในการเดิน กลั้นปัสสาวะหรืออุจจาระไม่อยู่ นอกจากนี้การที่กระดูกสันหลังหรือเส้นประสาทบริเวณคอถูกกดทับ อาจทำให้เกิดอาการปวดที่แขนข้างใดข้างหนึ่งหรือทั้ง 2 ข้าง หากมีอาการรุนแรงขึ้นจะทำให้เส้นประสาทเสียหายอย่างถาวร</span></p>

<p>&nbsp;</p>

<p><span style=\"font-size:18px\"><span style=\"color:#c0392b\">อย่างไรก็ตาม โรคกระดูกคอเสื่อมไม่สามารถป้องกันได้ เนื่องจากเป็นความเสื่อมสภาพทางร่างกาย แต่สามารถลดความเสี่ยงการเกิดโรคได้ โดยระมัดระวังให้คออยู่ในท่าทางที่เหมาะสมขณะยืน นั่ง และเดิน เพื่อป้องกันการบาดเจ็บที่คอ ออกกำลังกาย หรือทำกิจกรรมเคลื่อนไหวร่างกายสม่ำเสมอ หากเล่นกีฬาที่มีความเสี่ยงควรสวมใส่อุปกรณ์ป้องกันการบาดเจ็บบริเวณศีรษะและคอเสมอ ตลอดจนเลือกใช้หมอนที่รองรับสรีระของคอได้พอดี ไม่นิ่มหรือแข็งจนเกินไป</span></span></p>

<p>&nbsp;</p>

<p>ข้อมูลข่าวจาก <a href=\"https://www.dailynews.co.th/article/669588\">เดลินิวส์</a></p>

<p>&nbsp;</p>
