<p style=\"text-align:center\"><span style=\"font-size:16px\"><span style=\"font-family:Arial,Helvetica,sans-serif\"><img alt=\"\" src=\"/ckfinder/userfiles/images/560%20x%20292-01(36).jpg\" style=\"height:292px; width:560px\" /></span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; <span style=\"color:#c0392b\"><strong>โรคมะเร็งปากมดลูกร้อยละ 90 เกิดจากเชื้อไวรัสเอชพีวีที่ติดจากการมีเพศสัมพันธ์ โรงพยาบาลราชวิถีผ่ามะเร็งปากมดลูกไร้แผล สอดกล้องตัดแค่ชิ้นเนื้อ-รักษาโอกาสตั้งครรภ์</strong></span></span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; ผศ.พิเศษ พญ.อรัญญา ยันตพันธ์ แพทย์ผู้เชี่ยวชาญ ด้านมะเร็งนรีเวช ร.พ.ราชวิถี กล่าวว่า มะเร็งของสตรีไทย ที่พบอัตราป่วยมากที่สุดคือ มะเร็งเต้านม มะเร็งปากมดลูก มะเร็งมดลูก และมะเร็งรังไข่ อย่างไรก็ตาม จากสถิติของสถาบันมะเร็งแห่งชาติย้อนหลัง 10 ปี พบว่า <strong>โรคมะเร็งปากมดลูกพบอัตราการเกิดอยู่ที่ 1.8 พันรายต่อปี และเพิ่มขึ้นเรื่อยๆ จนปี 2560 อยู่ที่ 2,200 รายต่อปี ขยับเพิ่มประมาณ ปีละ 500-700 ราย</strong> เฉพาะที่ ร.พ.ราชวิถีพบผู้ป่วยเมื่อปี 2561 อยู่ที่ 639 ราย และพบในหญิงอายุน้อยลงเรื่อยๆ จากเดิมอายุ 30-35 ปี ก็ลงมาประมาณ 20 กว่าปี อย่างไรก็ตาม สถิติไม่ได้เพิ่มขึ้นมาก แต่ที่ตัวเลขเพิ่มขึ้นอาจมาจากการตรวจคัดกรองที่ดี มีการฉีดวัคซีนป้องกันมะเร็งปากมดลูก และคนใส่ใจตรวจสุขภาพมากขึ้น</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; ผศ.พิเศษ พญ.อรัญญากล่าวต่อว่า <span style=\"color:#c0392b\"><strong>สาเหตุของโรคมะเร็งปากมดลูกร้อยละ 90 เกิดจากเชื้อไวรัสเอชพีวีที่ติดจากการมีเพศสัมพันธ์ ระยะฟักตัว 5-10 ปี</strong></span> ดังนั้น ตอนนี้หญิงไทย มีเพศสัมพันธ์เร็วขึ้นทำให้พบป่วยมะเร็งปากมดลูกเร็วขึ้น เช่นกัน ซึ่งอาจติดได้ตั้งแต่มีครั้งแรก <span style=\"color:#c0392b\"><strong>การฉีดวัคซีนป้องกันมะเร็งปากมดลูกในเด็กหญิงอายุ 9 ขวบขึ้นไปสามารถช่วยป้องกันได้ สำหรับการรักษามีทั้งการผ่าตัด ฉายแสง และเคมีบำบัด แล้วแต่ระยะของโรคและลักษณะของผู้ป่วย</strong></span></span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; ผศ.พิเศษ พญ.อรัญญากล่าวอีกว่า อย่างไรก็ตาม ขณะนี้ทาง ร.พ.ราชวิถีได้ประยุกต์เทคนิคการผ่าตัดส่องกล้อง ซึ่งเป็นวิธีการที่ใช้มานานแล้วทั่วโลก แต่ ร.พ.ราชวิถีจะซับซ้อนกว่านั้น <span style=\"color:#c0392b\"><strong>เพราะผ่าตัดแบบไร้แผล โดยสอดกล้องไปทางช่องคลอด แล้วตัดเฉพาะที่เป็นมะเร็งออกมาเท่านั้น ซึ่งช่วยคงมดลูก เอาไว้ ทำให้ผู้หญิงสามารถตั้งครรภ์มีลูกได้ในอนาคต </strong></span>ซึ่งทำวิธีนี้มาแล้ว 1 ราย เมื่อต.ค.2561 ผู้ป่วยอายุ 29 ปี เพิ่งแต่งงาน เป็นมะเร็งปากมดลูกระยะแรกขนาด 2 เซนติเมตร จึงเลือกทำเทคนิคดังกล่าว</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; &quot;วิธีนี้จะทำในผู้ป่วยมะเร็งระยะที่ 1 ที่มีขนาดมะเร็งไม่เกิน 4 เซนติเมตร ตอนนี้ยังไม่อยากบอกว่าเป็นรายแรกของโลกหรือไม่ แต่เท่าที่สืบค้นมายังไม่พบว่ามีรายงานตีพิมพ์การผ่าตัดด้วยเทคนิคนี้ของที่ไหน และขณะนี้กำลังจะตีพิมพ์ การผ่าตัดของ ร.พ.ราชวิถีในวารสารทางการแพทย์ของไต้หวัน ด้วย&quot; ผศ.พิเศษ พญ.อรัญญากล่าว</span></span></p>

<p>&nbsp;</p>

<p>&nbsp;</p>

<p><span style=\"font-size:16px\"><span style=\"font-family:Arial,Helvetica,sans-serif\">ข้อมูลจาก สสส.</span></span></p>
