<p style=\"text-align:center\"><span style=\"font-size:20px\"><span style=\"color:#0099cc\"><strong><span style=\"color:#0066ff\">ยากระตุ้นเม็ดเลือดขาว</span></strong></span></span><br />
&nbsp;</p>

<p style=\"text-align:center\"><img alt=\"ยากระตุ้นเม็ดเลือดขาว\" src=\"/UserFiles/Image/150752_27.jpg\" style=\"height:320px; width:281px\" /></p>

<p><br />
<span style=\"font-size:small\">&nbsp;&nbsp;<span style=\"font-size:16px\">&nbsp;&nbsp;&nbsp;&nbsp;&nbsp; ยาเคมีบำบัดที่ใช้เป็นยารักษา<strong>โรคมะเร็ง</strong>นั้น เป็นที่ทราบกันดีว่ามีผลข้างเคียงหลายประการ เพราะยาเคมีบำบัดส่วนใหญ่ที่ใช้อยู่ในปัจจุบันมีฤทธิ์ที่ไม่จำเพาะเจาะจง จึงเข้าไปทำลายเซลล์ทุกชนิดในร่างกายที่กำลังมีการแบ่งตัวเพิ่มจำนวนอยู่ในวัฏจักรเซลล์อย่างรวดเร็ว ไม่ว่าเซลล์นั้นจะเป็นเซลล์<strong>มะเร็ง</strong>หรือเซลล์ที่ปกติ&nbsp;<br />
<br />
&nbsp;&nbsp;&nbsp;&nbsp;&nbsp;&nbsp;&nbsp; ในร่างกายของเราทุกคนมีเซลล์ปกติหลายชนิดที่ไม่ใช่เซลล์<strong>มะเร็ง</strong> และก็มีการแบ่งตัวเพิ่มจำนวนอยู่อย่างสม่ำเสมอ เช่น เซลล์ไขกระดูก เซลล์ผิวหนัง เซลล์รากผม เซลล์เยื่อบุภายในช่องปาก และเซลล์เยื่อบุภายในท่อทางเดินอาหาร ซึ่งยาเคมีบำบัดจะส่งผลทำลายเซลล์ต่างๆ เหล่านี้ด้วย&nbsp;ทำให้เกิดผลข้างเคียงหลายประการ&nbsp;เช่น อาการคลื่นไส้ อาเจียน ผมร่วง ท้องเสีย ท้องผูก มีแผลในปาก โลหิตจาง เพราะภาวะไขกระดูกถูกกด&nbsp;ซึ่ง<strong>ภาวะที่ไขกระดูกถูกกดนี้ จัดเป็นผลข้างเคียงที่เป็นอันตรายต่อสุขภาพมาก</strong> เพราะไขกระดูกเป็นแหล่งของเซลล์ต้นกำเนิด (pluripotent hematopoietic stem cells) ที่จะเจริญเติบโตและพัฒนาไปเป็นเซลล์ต่างๆ ทุกชนิดในกระแสเลือด&nbsp; <strong>ภาวะเซลล์ไขกระดูกถูกกด หมายถึง ภาวะที่เซลล์ต้นกำเนิดในไขกระดูกถูกยาเคมีบำบัดทำลาย&nbsp; ทำให้ระดับของเม็ดเลือดทั้งหมดในกระแสเลือด คือ เม็ดเลือดแดง&nbsp;เม็ดเลือดขาว และเกล็ดเลือดมีปริมาณลดต่ำลง</strong>&nbsp;&nbsp;<br />
<br />
&nbsp;&nbsp;&nbsp;&nbsp;&nbsp;&nbsp;&nbsp; โดยปกติเม็ดเลือดขาวเปรียบเสมือนทหารที่จะคอยต่อสู้กับเชื้อโรคต่างๆ&nbsp; ถ้าปริมาณเม็ดเลือดขาวในร่างกายต่ำจะทำให้ภูมิคุ้มกันอ่อนแอ ผู้ป่วยจึงเกิดการติดเชื้อได้ง่าย&nbsp; มีความเสี่ยงต่อการเสียชีวิตด้วยสาเหตุจากการติดเชื้อเพิ่มขึ้น ดังนั้น ภายหลังจากที่ผู้ป่วยได้รับยาเคมีบำบัด&nbsp; แพทย์จะทำเจาะเลือดเพื่อส่งตรวจวัดระดับของเม็ดเลือดขาว หากพบว่าระดับของเม็ดเลือดขาวต่ำกว่าปกติ โดยทั่วไปแพทย์จะฉีดยากระตุ้นเม็ดเลือดขาว ซึ่งมีสองประเภทคือ Granulocyte colony-stimulating factors (G-CSFs) และ Granulocyte macrophage colony-stimulating factors (GM-CSFs) ทั้ง G-CSFs และ GM-CSFs จัดเป็นยาที่จัดอยู่ในกลุ่มของไซโตคายน์<br />
&nbsp;<br />
&nbsp;&nbsp;&nbsp;&nbsp;&nbsp;&nbsp;&nbsp; ไซโตคายน์ คือ สารที่เซลล์สร้างและหลั่งออกมาเพื่อใช้เป็นตัวกลางในการติดต่อสื่อสารระหว่างกัน ทั้ง G-CSFs และ GM-CSFs เป็นไซโตคายน์ในกลุ่ม haematopoietic growth factor ที่มีบทบาทหน้าที่สำคัญในการควบคุมการเจริญเติบโต การแบ่งตัวเพิ่มจำนวน และพัฒนาการของเซลล์ต้นกำเนิดในไขกระดูกไปเป็นเซลล์เม็ดเลือด โดยเฉพาะอย่างยิ่งในการกระตุ้นให้มีการสร้างเซลล์เม็ดเลือดขาวชนิด granulocytes (granulopoiesis) ซึ่งประกอบด้วย นิวโทรฟิล (neutrophils), เบโซฟิล (basophils) และ อีโอสิโนฟิล (eosinophils) และนอกจากนั้น CSFs ยังมีบทบาทต่อความสามารถในการทำลายจุลชีพ (microbicidal functions) ของเซลล์เหล่านี้ด้วย พยาธิสภาพที่ทำให้ระดับของเซลล์เม็ดเลือดขาวชนิดนิวโทรฟิลในเลือดลดต่ำลง (neutropenia) ที่พบได้บ่อยที่สุดคือ neutropenia&nbsp; ที่เป็นผลข้างเคียงที่เกิดจากการใช้ยาเคมีบำบัดเพื่อรักษา<strong>โรคมะเร็ง</strong><br />
<br />
&nbsp;&nbsp;&nbsp;&nbsp;&nbsp;&nbsp;&nbsp; จากการที่เทคโนโลยีทางด้านอณูชีววิทยาและด้านวิศวพันธุกรรมศาสตร์มีความก้าวหน้าเป็นอย่างมาก จึงทำให้นักวิทยาศาสตร์สามารถทำการศึกษาเพื่อบ่งชี้ยีนของ colony-stimulating factors (CSFs) และทำการโคลนยีนเพื่อเพิ่มจำนวนขึ้นมาได้ในระดับของการผลิตเป็นเภสัชภัณฑ์ขึ้นมาได้ จากนั้นเป็นต้นมา CSFs ก็เป็นยาที่ใช้กันอย่างกว้างขวางเพื่อช่วยป้องกันและรักษาสภาวะ neutropenia ที่เกิดจากการใช้ยาเคมีบำบัดเพื่อรักษา<strong>โรคมะเร็ง</strong> รวมทั้ง neutropenia ที่เกิดจากสาเหตุอื่นๆ ด้วย</span></span><br />
&nbsp;</p>

<p><span style=\"font-size:16px\"><strong><span style=\"color:#0066ff\">ยากระตุ้นเม็ดเลือดขาวที่ใช้กันอยู่ในปัจจุบัน&nbsp;มีอยู่ 2 ประเภท คือ </span><br />
<br />
<span style=\"color:#0099ff\">1.&nbsp;Granulocyte colony-stimulating factors (G-CSFs)</span></strong> ประกอบด้วย<br />
a.&nbsp;Filgrastim<br />
b.&nbsp;Lenograstim<br />
c.&nbsp;Nartograstim<br />
d.&nbsp;Pegfilgrastim (pegylated filgrastim)<br />
<br />
<strong><span style=\"color:#0099ff\">2.&nbsp;Granulocyte macrophage colony-stimulating factors (GM-CSFs)</span></strong> ประกอบด้วย<br />
a.&nbsp;Sargramostim<br />
b.&nbsp;Molgramostim<br />
c.&nbsp;Regramostim</span></p>

<p><br />
<span style=\"font-size:16px\">&nbsp;&nbsp;&nbsp;&nbsp;&nbsp;&nbsp;&nbsp; การใช้ในทางคลินิกนั้น พบว่ามีการใช้ G-CSFs มากกว่า GM-CSFs เนื่องจาก GM-CSFs มีผลไม่พึงประสงค์เกิดขึ้นมากกว่า ในการป้องกันและรักษา neutropenia ที่เกิดจากการใช้ยาเคมีบำบัดเพื่อรักษา<strong>โรคมะเร็ง</strong>นั้น G-CSFs&nbsp; ที่มีการนำใช้มากที่สุดเพื่อ&nbsp; คือ Filgrastim&nbsp; </span></p>

<p><br />
<span style=\"font-size:16px\">&nbsp;&nbsp;&nbsp;&nbsp;&nbsp;&nbsp;&nbsp; ยากระตุ้นเม็ดเลือดขาวในกลุ่ม CSFs ทั้งหมดให้เข้าสู่ร่างกายโดยวิถีของการบริหารยาทางระบบ (systemic) โดยอาจให้ยาเข้าร่างกายทางเส้นเลือดดำ (intravenous) หรือ เข้าที่บริเวณใต้ผิวหนัง (subcutaneous)&nbsp; ผลข้างเคียงของยากระตุ้นเม็ดเลือดขาวนั้น อาจพบได้แต่ไม่รุนแรง โดยพบว่า 20&ndash;30% ของผู้ที่ได้รับยามีอาการปวดกระดูกหรือปวดเมื่อยกล้ามเนื้อบ้าง เนื่องจากมีการเร่งสร้างเซลล์เม็ดเลือดขาวจากไขกระดูกอย่างรวดเร็ว และบางครั้งก็พบมีไข้หรือผื่นแดงตามผิวหนัง&nbsp; นอกจากนี้ อาจพบมีอาการท้องร่วง มีปฏิกิริยาตอบสนองบริเวณที่ฉีดยา และมีอาการบวมน้ำ&nbsp; ซึ่งอาการเหล่านี้พบว่าเกิดขึ้นกับผู้ป่วยที่ได้รับยาประเภท GM-CSF&nbsp; มากกว่าผู้ป่วยที่ได้รับยาประเภท G-CSF </span></p>

<p><span style=\"font-size:small\">&nbsp; </span></p>

<table border=\"1\" cellpadding=\"0\" cellspacing=\"0\" class=\"MsoNormalTable\" style=\"border-bottom:medium none; border-collapse:collapse; border-left:medium none; border-right:medium none; border-top:medium none; mso-border-alt:double black 2.25pt; mso-border-insideh:.75pt solid black; mso-border-insidev:.75pt solid black; mso-padding-alt:0in 5.4pt 0in 5.4pt; mso-table-layout-alt:fixed; mso-yfti-tbllook:480\">
	<tbody>
		<tr>
			<td colspan=\"3\" style=\"height:24.15pt; width:492.7pt\">
			<p style=\"text-align:center\"><strong><span style=\"font-family:\'Tahoma\',\'sans-serif\'; font-size:10pt\">Nature and origin of different colony-stimulating factors</span></strong></p>
			</td>
		</tr>
		<tr>
			<td style=\"height:24.15pt; width:96.35pt\">
			<p style=\"text-align:center\"><strong><span style=\"font-family:\'Tahoma\',\'sans-serif\'; font-size:10pt\">Drug</span></strong></p>
			</td>
			<td style=\"height:24.15pt; width:322.2pt\">
			<p style=\"text-align:center\"><strong><span style=\"font-family:\'Tahoma\',\'sans-serif\'; font-size:10pt\">Origin</span></strong></p>
			</td>
			<td style=\"height:24.15pt; width:74.15pt\">
			<p style=\"text-align:center\"><strong><span style=\"font-family:\'Tahoma\',\'sans-serif\'; font-size:10pt\">Nature</span></strong></p>
			</td>
		</tr>
		<tr>
			<td colspan=\"3\" style=\"height:24.15pt; width:492.7pt\">
			<p><strong><span style=\"font-family:\'Tahoma\',\'sans-serif\'; font-size:10pt\">Granulocyte colony-stimulating factors (G-CSF)</span></strong></p>
			</td>
		</tr>
		<tr>
			<td style=\"height:24.15pt; width:96.35pt\">
			<p style=\"margin-left:14.2pt\"><span style=\"font-family:\'Tahoma\',\'sans-serif\'; font-size:10pt\">1.&nbsp;&nbsp; </span><span style=\"font-family:\'Tahoma\',\'sans-serif\'; font-size:10pt\">Filgrastim</span></p>
			</td>
			<td style=\"height:24.15pt; width:322.2pt\">
			<p><span style=\"font-family:\'Tahoma\',\'sans-serif\'; font-size:10pt\">Recombinant DNA technology and cultures of Escherichia coli</span></p>
			</td>
			<td style=\"height:24.15pt; width:74.15pt\">
			<p><span style=\"font-family:\'Tahoma\',\'sans-serif\'; font-size:10pt\">Protein</span></p>
			</td>
		</tr>
		<tr>
			<td style=\"height:24.15pt; width:96.35pt\">
			<p style=\"margin-left:14.2pt\"><span style=\"font-family:\'Tahoma\',\'sans-serif\'; font-size:10pt\">2.&nbsp;&nbsp; </span><span style=\"font-family:\'Tahoma\',\'sans-serif\'; font-size:10pt\">Lenograstim</span></p>
			</td>
			<td style=\"height:24.15pt; width:322.2pt\">
			<p><span style=\"font-family:\'Tahoma\',\'sans-serif\'; font-size:10pt\">Cultivation of hamster ovary cells </span></p>
			</td>
			<td style=\"height:24.15pt; width:74.15pt\">
			<p><span style=\"font-family:\'Tahoma\',\'sans-serif\'; font-size:10pt\">Glycoprotein</span></p>
			</td>
		</tr>
		<tr>
			<td style=\"height:24.15pt; width:96.35pt\">
			<p style=\"margin-left:14.2pt\"><span style=\"font-family:\'Tahoma\',\'sans-serif\'; font-size:10pt\">3.&nbsp;&nbsp; </span><span style=\"font-family:\'Tahoma\',\'sans-serif\'; font-size:10pt\">Pegfilgrastim</span></p>
			</td>
			<td style=\"height:24.15pt; width:322.2pt\">
			<p><span style=\"font-family:\'Tahoma\',\'sans-serif\'; font-size:10pt\">Recombinant DNA technology and cultures of Escherichia coli </span></p>
			</td>
			<td style=\"height:24.15pt; width:74.15pt\">
			<p><span style=\"font-family:\'Tahoma\',\'sans-serif\'; font-size:10pt\">Protein</span></p>
			</td>
		</tr>
		<tr>
			<td colspan=\"3\" style=\"height:24.15pt; width:492.7pt\">
			<p><strong><span style=\"font-family:\'Tahoma\',\'sans-serif\'; font-size:10pt\">Granulocyte macrophage colony-stimulating factors (GM-CSF)</span></strong></p>
			</td>
		</tr>
		<tr>
			<td style=\"height:24.15pt; width:96.35pt\">
			<p style=\"margin-left:14.2pt\"><span style=\"font-family:\'Tahoma\',\'sans-serif\'; font-size:10pt\">4.&nbsp;&nbsp; </span><span style=\"font-family:\'Tahoma\',\'sans-serif\'; font-size:10pt\">Sargramostim </span></p>
			</td>
			<td style=\"height:24.15pt; width:322.2pt\">
			<p><span style=\"font-family:\'Tahoma\',\'sans-serif\'; font-size:10pt\">DNA technology and a yeast expression system that utilizes Saccharomyces cerevisiae</span></p>
			</td>
			<td style=\"height:24.15pt; width:74.15pt\">
			<p><span style=\"font-family:\'Tahoma\',\'sans-serif\'; font-size:10pt\">Glycoprotein</span></p>
			</td>
		</tr>
		<tr>
			<td style=\"height:24.15pt; width:96.35pt\">
			<p style=\"margin-left:14.2pt\"><span style=\"font-family:\'Tahoma\',\'sans-serif\'; font-size:10pt\">5.&nbsp;&nbsp; </span><span style=\"font-family:\'Tahoma\',\'sans-serif\'; font-size:10pt\">Molgramostim</span></p>
			</td>
			<td style=\"height:24.15pt; width:322.2pt\">
			<p><span style=\"font-family:\'Tahoma\',\'sans-serif\'; font-size:10pt\">Recombinant DNA technology and cultures of Escherichia coli </span></p>
			</td>
			<td style=\"height:24.15pt; width:74.15pt\">
			<p><span style=\"font-family:\'Tahoma\',\'sans-serif\'; font-size:10pt\">Protein</span></p>
			</td>
		</tr>
	</tbody>
</table>

<p style=\"text-align:justify\">&nbsp;</p>

<p><span style=\"font-size:14px\">โดย&nbsp; ผู้ช่วยศาสตราจารย์ ร้อยโทหญิง ดร. สัตวแพทย์หญิง เนาวรัตน์ สุธัมนาถพงษ์ ภาควิชาเภสัชวิทยา คณะสัตวแพทยศาสตร์ จุฬาลงกรณ์มหาวิทยาลัย</span></p>

<p><span style=\"font-size:14px\">เอกสารอ้างอิง<br />
<br />
1.&nbsp;Cebon, J., Layton, J.E., Maher, D., et al., 1994. Endogenous hematopoietic growth factors in neutropenia and infection. British Journal of Haematology 86, 265&ndash;274.<br />
<br />
2.&nbsp;Durhsen, U., Villeral, J.L., Boyd, J., Kannourakis, G., Morstyn, G.,Metcalf, D., 1988. Effects of recombinant human granulocyte colonystimulating factor on hematopoietic progenitor cells in cancer patients. Blood 72, 2074&ndash;2081.<br />
<br />
3.&nbsp;Metcalf, D., 1990. The colony-stimulating factors: discovery, development, and clinical applications. Cancer 65, 2185&ndash;2195.<br />
<br />
4.&nbsp;Morstyn, G., Lieschke, G.J., Sheridan, W., 1989. Pharmacology of the colony-stimulating factors. Trends in Pharmacological Sciences 10, 154&ndash;159.<br />
<br />
5.&nbsp;Molineux, G., Kinstler, O., Briddell, B., Hartley, C., McElroy, P., Kerzic, P., Sutherland, W., Stoney, G., Kern, B., Fletcher, F.A., Cohen, A., Korach, E., Ulich, T., McNiece, I., Lockbaum, P., Miller-Messana, M.A., Gardner, S., Hunt, T., Schwab, G., 1999. A new form of filgrastim with sustained duration in vivo and enhanced ability to mobilize PBPC in both mice and humans. Experimental Hematology 27, 1724&ndash;1734.<br />
<br />
6.&nbsp;Pagliuca, A., Carrington, P.A., Pettengell, R., Tule, S., Keidan, J., 2003. Guidelines on the use of colony-stimulating factors in haematological malignancies. British Journal of Haematology 123, 22&ndash;23.<br />
<br />
7.&nbsp;Roberts, A.W., 2005. G-CSF: a key regulator of neutrophil production, but that&rsquo;s not all. Growth Factors 23, 33&ndash;41.</span></p>

<p>&nbsp;</p>

<p>&nbsp;</p>

<p><span style=\"font-size:16px\"><span style=\"font-family:Arial\">รับข้อมูลสมุนไพรจีนเพื่อการดูแลผู้เป็นมะเร็ง</span> <span style=\"color:#0099cc\">โทร.02-264-2217-9 หรือ Line : @tianxian</span></span></p>

<p>&nbsp;</p>

<p>&nbsp;</p>

<p>&nbsp;</p>
