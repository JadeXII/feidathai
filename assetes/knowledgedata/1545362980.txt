<p style=\"text-align:center\"><img alt=\"\" src=\"/ckfinder/userfiles/images/%E0%B9%81%E0%B8%9E%E0%B8%97%E0%B8%A2%E0%B9%8C%E0%B8%AB%E0%B9%88%E0%B8%A7%E0%B8%87%E0%B8%AD%E0%B8%B2%E0%B8%81%E0%B8%B2%E0%B8%A8%E0%B8%AB%E0%B8%99%E0%B8%B2%E0%B8%A7%20%E0%B8%9C%E0%B8%B9%E0%B9%89%E0%B8%AA%E0%B8%B9%E0%B8%87%E0%B8%AD%E0%B8%B2%E0%B8%A2%E0%B8%B8%E0%B9%80%E0%B8%AA%E0%B8%B5%E0%B9%88%E0%B8%A2%E0%B8%87%E0%B9%82%E0%B8%A3%E0%B8%84%E0%B9%80%E0%B8%82%E0%B9%88%E0%B8%B2%E0%B8%81%E0%B8%B3%E0%B9%80%E0%B8%A3%E0%B8%B4%E0%B8%9A-01.jpg\" style=\"height:292px; width:560px\" /></p>

<p style=\"text-align:center\">&nbsp;</p>

<p>&nbsp;&nbsp;&nbsp;&nbsp; <span style=\"font-size:16px\">แพทย์แนะทางเลือกในการดูแลสุขภาพข้อเข่าผู้สูงอายุด้วยศาสตร์การแพทย์แผนไทย หลังพบอาการกำเริบหนัก ในช่วงอากาศหนาว พร้อมแนะวิธีป้องกันการเกิดโรค</span></p>

<p><span style=\"font-size:16px\">&nbsp;&nbsp;&nbsp;&nbsp; นายแพทย์สรรพงศ์ ฤทธิรักษา รองอธิบดีกรมการแพทย์แผนไทยและการแพทย์ทางเลือก ในฐานะรองโฆษกกรม กล่าวว่า ประเทศไทยจะก้าวเข้าสู่สังคมผู้สูงอายุเต็มตัว ผู้สูงอายุต้องการการดูแลรักษา รวมถึงการชะลอความเสื่อมของร่างกาย ทั้งนี้ ช่วงการเปลี่ยนผ่านฤดูกาลส่งผลกระทบต่อสุขภาพของผู้สูงอายุในช่วงที่สภาพอากาศหนาวเย็น ส่งผลให้เกิดอาการปวดตามข้อต่อต่าง ๆ โดยเฉพาะข้อเข่าซึ่งจะพบได้บ่อยในผู้สูงอายุ รู้จักกันดีคือ โรคข้อเข่าเสื่อม (Osteoarthritis of knee) ศาสตร์การแพทย์แผนไทยเรียกว่า โรคลมจับโปง แบ่งออกเป็น 2 ชนิด ได้แก่ จับโปงน้ำจะมีอาการปวดเข่า เข่าบวม อักเสบชัดเจน มีน้ำในข้อเข่า ส่วนจับโปงแห้ง จะมีอาการปวดเข่า อักเสบไม่ชัดเจน มักพบเสียงกรอบแกรบในข้อเข่า ข้อเข่าฝืด สะบ้าติด งอพับเข่าได้ไม่ดีนัก เมื่อพบอาการดังกล่าวแพทย์แผนไทยมีวิธีบรรเทาอาการด้วยการนวดรักษาเฉพาะจุดเพื่อส่งเลือดให้ไปเลี้ยงบริเวณข้อเข่ามากขึ้น ลดการเกร็งของกล้ามเนื้อรอบ ๆ ข้อ กระตุ้นระบบไหลเวียนบริเวณข้อเข่าให้ดีขึ้น หลังจากนั้นจะทำการประคบสมุนไพร หรือใช้ยาพอกเข่าเพื่อลดการอักเสบและอาการปวดเข่า นอกจากการทำหัตถการดังกล่าวข้างต้นแล้ว ยังมี การใช้ยาสมุนไพรที่อยู่ในบัญชียาหลักแห่งชาติ เช่น ยาสมุนไพรเถาวัลย์เปรียงที่มีการศึกษาวิจัย พบว่า ยาสมุนไพรเถาวัลย์เปรียงสามารถลดอาการอักเสบ และบรรเทาอาการปวดได้ผลดีเหมือนยาแก้อักเสบแผนปัจจุบัน และไม่ก่อให้เกิดการสะสมของสารเคมีในร่างกาย ยังมีน้ำมันไพลใช้สำหรับถูนวดบรรเทาอาการปวด และลดการอักเสบได้ดี ถือเป็นอีกทางเลือกหนึ่งในการดูแลสุขภาพที่เกี่ยวกับอาการปวดเข่า</span></p>

<p><span style=\"font-size:16px\">&nbsp;&nbsp;&nbsp;&nbsp; นายแพทย์สรรพงศ์ กล่าวอีกว่า หากต้องการที่จะห่างไกลจากโรคข้อเข่า ควรดูแลร่างกายและหลีกเลี่ยงพฤติกรรมเสี่ยงของการเกิดโรค เช่น การไม่ยกของหนัก หรือทำกิจกรรมต่าง ๆ ที่เกิดแรงกดต่อข้อเข่ามากเกินไป หลีกเลี่ยงการรับประทานประเภทหน่อไม้ เครื่องในสัตว์ และอาหารหมักดอง รวมถึงการดื่มเครื่องดื่มแอลกอฮอลล์ เพราะจะส่งผลให้เกิดอาการปวดข้อ และข้อบวมได้ ควรรับประทานอาหารให้ครบ&nbsp;&nbsp;&nbsp; 5 หมู่ อาหารที่ช่วยบำรุงข้อ ได้แก่ อาหารจำพวกธัญพืช เมล็ดถั่ว เมล็ดงา ออกกำลังกายเป็นประจำ สำหรับผู้มีน้ำหนักเกินไม่ควร&nbsp; ออกกำลังกายโดยการวิ่ง การกระโดด หรือประเภทที่ก่อให้เกิดแรงกดต่อข้อเข่า ควรใช้การว่ายน้ำ การปั่นจักรยานอากาศ หรือการทำท่ากายบริหารแบบฤาษีดัดตน ควรพักผ่อนให้เพียงพอวันละ 6-8 ชั่วโมง และรักษาความอบอุ่นของร่างกายให้เป็นปกติอยู่เสมอ</span></p>

<p><br />
<span style=\"font-size:16px\">ที่มา สสส.</span></p>

<p>&nbsp;</p>
