<div style=\"text-align:center\"><span style=\"font-family:Comic Sans MS\"><span style=\"font-size:large\"><span style=\"color:#008080\"><strong>ตรวจเลือดหามะเร็ง</strong></span></span><br />
<br />
<img alt=\"\" src=\"/UserFiles/Image/ThinkstockPhotos-479304954-1880x1245.jpg\" style=\"height:331px; width:500px\" /></span><br />
&nbsp;</div>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style=\"font-size:16px\">ปัจจุบันยังไม่สามารถใช้การเจาะเลือดเพียงอย่างเดียวที่จะสามารถฟันธงได้ว่าเป็น<strong><span style=\"color:#ff6600\">มะเร็ง</span></strong><br />
&nbsp;&nbsp;&nbsp;&nbsp; คำถามยอดฮิตที่มักมีคนมาปรึกษาเป็นประจำ หลังจากไปตรวจเลือดหาค่าสารบ่งชี้<strong><span style=\"color:#ff6600\">มะเร็ง</span></strong>แล้ว ได้ผลสูงผิดปกติ ทำเอาหลายคนมีอาการเครียด วิตกกังวล เพราะเกรงว่า<strong><span style=\"color:#ff6600\">มะเร็ง</span></strong>กำลังจะมาถามหา<br />
<br />
&nbsp;&nbsp;&nbsp;&nbsp; มาทำความเข้าใจกันเสียก่อนว่า ในปัจจุบันยังไม่สามารถใช้การเจาะเลือดเพียงอย่างเดียวที่จะสามารถฟันธงได้ว่าเป็น<span style=\"color:#ff6600\"><strong>มะเร็ง</strong></span>อวัยวะนั้นมะเร็งนี้ เพราะเทคโนโลยี ณ เวลานี้ยังไม่สามารถค้นหาสารบ่งชี้<strong><span style=\"color:#ff6600\">มะเร็ง</span></strong>ที่มีความจำเพาะเจาะจงกับ<strong><span style=\"color:#ff6600\">โรคมะเร็ง</span></strong>ของอวัยวะใดอวัยวะหนึ่งเพียงอย่างเดียวสารบ่งชี้<strong><span style=\"color:#ff6600\">มะเร็ง</span></strong>ที่ตรวจกันอยู่ทุกวันนี้ยังไม่มีความเที่ยงตรง ความน่าเชื่อถือเพียงพอ เรียกว่าในภาวะอื่นๆ ที่ไม่ได้เป็น<span style=\"color:#ff6600\"><strong>มะเร็ง</strong></span>ก็พบว่ามีค่าสารบ่งชี้<span style=\"color:#ff6600\"><strong>มะเร็ง</strong></span>สูงได้เช่นกัน เพราะฉะนั้นจึงต้องอาศัยการตรวจอื่นๆ ประกอบเพิ่มเติม เพื่อให้ได้ข้อมูลที่ครบถ้วนสมบูรณ์มากขึ้น<br />
<br />
&nbsp;&nbsp;&nbsp;&nbsp;&nbsp;&nbsp; สารบ่งชี้มะเร็งยอดฮิตที่นิยมตรวจเลือดกันบ่อยๆ มีมากมายหลายตัว เช่น คาร์ซิโนเอมไบรโอนิคแอนติเจนหรือ CEA เป็นสารที่ปล่อยออกมาจากเซลล์มะเร็งบางชนิด โดยอาศัยหลักที่ว่ามะเร็งเป็นเซลล์ที่มีความผิดปกติในการแบ่งตัวโดยมีลักษณะเหมือนกับเซลล์ตัวอ่อนของมนุษย์<br />
<br />
<br />
&nbsp;&nbsp;&nbsp;&nbsp; <span style=\"color:#ff6600\"><strong>มะเร็ง</strong></span>ที่มีสารตัวนี้ขึ้นสูงได้ก็ เช่น มะเร็งของอวัยวะในระบบทางเดินอาหาร <span style=\"color:#ff6600\"><strong>มะเร็งปอด มะเร็งเต้านม </strong></span>เป็นต้น ส่วนภาวะอื่นๆ ที่ไม่ใช่<span style=\"color:#ff6600\"><strong>มะเร็ง</strong></span>แต่ทำให้ค่า CEA สูงก็เช่น การสูบบุหรี่ โรคตับอ่อนอักเสบ โรคลำไส้แปรปรวน โรคถุงลมโป่งพอง โรคตับอักเสบ เป็นต้น สาร PSA หรือโพรสเตทสเปซิฟิคแอนติเจนเป็นสารที่ปล่อยออกมาจากเนื้อต่อมลูกหมากในสภาวะผู้ชายปกติก็ตรวจพบได้แต่ไม่มาก ค่า PSA จะสูงในกรณี<span style=\"color:#ff6600\"><strong>มะเร็งต่อมลูกหมาก</strong></span>และในภาวะต่อมลูกหมากอักเสบหรือต่อมลูกหมากโตที่ไม่ใช่<strong><span style=\"color:#ff6600\">มะเร็ง</span></strong>ก็มีค่า PSA สูงได้เช่นกัน ในทำนองกลับกันก็ใช่ว่า<strong><span style=\"color:#ff6600\">มะเร็ง</span></strong>ของอวัยวะในระบบทางเดินอาหารทุกราย <strong><span style=\"color:#ff6600\">มะเร็งปอด</span></strong>ทุกราย <span style=\"color:#ff6600\"><strong>มะเร็งเต้านม</strong></span>ทุกรายจะต้องมีค่า CEA สูงกันหมดทุกคน หรือ<strong><span style=\"color:#ff6600\">มะเร็งต่อมลูกหมาก</span></strong>ทุกรายต้องมีค่า PSA สูงหมดทุกคนเช่นกัน<br />
<br />
&nbsp;&nbsp;&nbsp;&nbsp; สรุปว่าถ้าเจาะเลือดพบว่าค่าสารบ่งชี้<span style=\"color:#ff6600\"><strong>มะเร็ง</strong></span>สูงก็เป็นสัญญาณเตือนให้ตรวจอย่างอื่นเพิ่มเติม ซึ่งอาจจะเป็นหรือไม่เป็น<span style=\"color:#ff6600\"><strong>มะเร็ง</strong></span>ก็ได้ หรือแม้ว่าผลค่าสารบ่งชี้<strong><span style=\"color:#ff6600\">มะเร็ง</span></strong>ปกติแต่มีความผิดปกติของระบบใดระบบหนึ่งหรือหลายระบบชัดเจน ก็จำเป็นต้องทำการตรวจพิเศษอย่างอื่นเพิ่มเติมเช่นกัน ต้องย้ำกันก่อนจากว่าการตรวจคัดกรองโรค<span style=\"color:#ff6600\"><strong>มะเร็ง</strong></span>ในระยะเริ่มต้นนั้น ต้องมีการประเมินความเสี่ยงต่อการเป็น<strong><span style=\"color:#ff6600\">มะเร็ง</span></strong>ชนิดต่างๆ เสียก่อน<br />
<br />
&nbsp;&nbsp;&nbsp;&nbsp;&nbsp; โดยเริ่มจากการซักประวัติ ไลฟ์สไตล์ พฤติกรรมการใช้ชีวิต ประวัติครอบครัว ตรวจร่างกาย ตรวจสุขภาพทั่วไปอันประกอบด้วยการตรวจเลือด ปัสสาวะ อุจจาระ เอ็กซเรย์เบื้องต้น ถ้าผลการประเมินบ่งบอกว่ามีโอกาสเสี่ยงต่อการเป็น<span style=\"color:#ff6600\"><strong>มะเร็ง</strong></span>ชนิดใดก็ต้องมาตรวจคัดกรอง<strong><span style=\"color:#ff6600\">มะเร็ง</span></strong>ชนิดนั้นอย่างละเอียดกันต่อไปที่สำคัญต้องมาตรวจกันเป็นระยะตามนัด ไม่ใช่ตรวจแค่ครั้งเดียวแล้วหายจ้อยไปเลยนะครับ...ขอบอก<br />
<br />
ที่มา <span style=\"background-color:#fdfdfd; color:#5a6c7b\">หนังสือพิมพ์คมชัดลึก<br />
นพ.วีรวุฒิ อิ่มสำราญ</span></span></p>
