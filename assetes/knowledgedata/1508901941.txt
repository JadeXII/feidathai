<div style=\"text-align:center\"><strong><span style=\"font-size:medium\"><span style=\"font-family:Tahoma\">&nbsp;&ldquo;เจลลี่พระราชทาน&rdquo; อาหารเพื่อผู้ป่วย จากน้ำพระทัยของในหลวง ร.9</span></span></strong></div>

<div style=\"text-align:center\"><br />
<br />
<strong><span style=\"font-size:medium\"><span style=\"font-family:Tahoma\"><img alt=\"\" src=\"/UserFiles/Image/่jelly01.jpg\" style=\"height:292px; width:560px\" /></span></span></strong></div>

<p><span style=\"font-size:medium\"><span style=\"font-family:Tahoma\">&nbsp; &nbsp; &nbsp;</span></span></p>

<p><span style=\"font-size:medium\"><span style=\"font-size:16px\">&nbsp; &nbsp; &nbsp;เรื่องสุขภาพและสาธารณะสุข เป็นอีกหนึ่งพื้นฐานสำคัญที่พระบาทสมเด็จพระปรมินทรมหาภูมิพลอดุลยเดช ทรงห่วงใยพสกนิกรชาวไทยเป็นอย่างยิ่ง&nbsp; ดังนั้นเมื่อมูลนิธิทันตนวัตกรรมในพระบรมราชูปถัมภ์ของพระบาทสมเด็จพระเจ้าอยู่หัว รัชกาล 9 ทราบว่า สถาบันโภชนาการ มหาวิทยาลัยมหิดล มีความสนใจอยากทำอาหารเจล เพื่อช่วยเหลือผู้ป่วยที่กลืนอาหารไม่ได้ พระองค์จึงรับสั่งให้สนับสนุนด้วยการเป็นผู้ออกทุนวิจัยให้ทั้งหมด และจัดตั้งเป็นโครงการ จนทุกอย่างเป็นรูปเป็นร่างขึ้นมาได้อย่างรวดเร็ว&nbsp;</span></span></p>

<p><span style=\"font-size:16px\"><strong>ทำไมต้องเป็นอาหารเจล?</strong></span></p>

<p><span style=\"font-size:16px\">&nbsp; &nbsp; &nbsp;สำหรับผู้ป่วยที่ไม่สามารถกลืนอาหารเองได้ มักได้รับเป็นอาหารเหลว โดยสอดท่อ หรือสายยางเข้าไปในร่างกาย เพื่อให้ได้รับสารอาหารที่เพียงพอต่อความต้องการของร่างกาย แต่จะทำให้ผู้ป่วยขาดอรรถรสในการทาน เพราะไม่ได้รับรู้รสชาติ และสัมผัสอาหารผ่านการเคี้ยวกลืนในปากเหมือนคนปกติทั่วไป อีกทั้งอาหารเหลวก็ไม่ได้มีรสชาติที่น่าทานนัก และยังเสี่ยงต่อการติดเชื้อจากการสอดสายยางเข้าไปในร่างกายอีกด้วย ด้วยข้อจำกัดในการผลิต ดังนั้นอาหารเจลจะช่วยให้ผู้ป่วยกลืนอาหารได้เอง รับรู้ถึงสัมผัส รูป สี กลิ่น รส ได้ดีขึ้น ด้วยความนุ่มลื่นของเจลลี่ จะทำให้ผู้ป่วยไม่มีอาการบาดเจ็บเวลาเคี้ยวกลืน กระตุ้นความอยากอาหารได้มากขึ้น และยังมีคุณค่าทางโภชนาการครบถ้วนอีกด้วย</span></p>

<p><span style=\"font-size:16px\"><strong>อาหารเจล เหมาะสำหรับใครบ้าง?</strong></span></p>

<p><span style=\"font-size:16px\">&nbsp; &nbsp; &nbsp;ผู้ป่วยที่ไม่สามารถกลืนอาหารเองได้ เช่น ผู้ป่วยโรคมะเร็งในช่องปาก ที่อาจจะมีบาดแผลจากความพิการของอวัยวะบดเคี้ยวในช่องปาก จากการผ่าตัด ร่วมกับการฉายรังสีบำบัด หรือผู้ป่วยอัมพฤกษ์ อัมพาต ผู้สูงอายุที่สูญเสียฟัน ผู้ป่วยผ่าตัดขากรรไกร และผู้ป่วยโรคสมองเสื่อม ซึ่งอาจประสบปัญหากล้ามเนื้อบดเคี้ยวทำงานได้ไม่ดี เป็นต้น นอกจากนี้ผู้ป่วยบางรายที่มีปัญหาในเรื่องของต่อมน้ำลายที่ผลิตน้ำลายได้น้อยลง ก็สามารถทานอาหารเจล เพื่อช่วยให้ผู้ป่วยเคี้ยวกลืนได้ง่ายขึ้นเช่นกัน<br />
<br />
ที่มา :&nbsp;<small><a class=\"jsx-2569124129 link text-color-health\" href=\"http://www.inmu.mahidol.ac.th/Th/news/116.php\" rel=\"nofollow\" style=\"box-sizing: inherit; color: rgb(38, 152, 135); text-decoration-line: none; outline: 0px; touch-action: manipulation; font-family: \" target=\"_blank\" title=\"สถาบันโภชนาการ มหาวิทยาลัยมหิดล\">สถาบันโภชนาการ มหาวิทยาลัยมหิดล</a>,Sanook.com</small></span></p>

<div>&nbsp;</div>
