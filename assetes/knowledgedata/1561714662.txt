<p style=\"text-align:center\"><span style=\"font-size:16px\"><span style=\"font-family:Arial,Helvetica,sans-serif\"><img alt=\"\" src=\"/ckfinder/userfiles/images/560%20x%20292-01(48).jpg\" style=\"height:292px; width:560px\" /></span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; เราเห็นปัสสาวะของเราทุกวัน แต่คงไม่มีใครสนใจหรือสังเกตจริงจัง จนกว่าจะเห็นสิ่งผิดปกติ ซึ่งความเปลี่ยนแปลงทั้งสีหรือกลิ่น อาจเป็นสัญญาณเตือนว่ามีสิ่งแปลกปลอมหรืออันตรายซ่อนอยู่ภายในร่างกาย</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#f1c40f\"><strong>1. สีเหลือง</strong></span><br />
&nbsp;&nbsp;&nbsp;&nbsp; ปกติปัสสาวะมักเป็นสีเหลืองใส ขึ้นอยู่กับอาหารและปริมาณน้ำที่ดื่ม หากดื่มน้ำน้อย ปัสสาวะจะมีสีเข้มขึ้น ดังนั้นหากพบว่าปัสสาวะสีเหลืองเข้ม ควรดื่มน้ำให้มากขึ้น โดยเฉพาะในช่วงหน้าร้อน หรือหลังออกกำลังกาย โดยดื่มจนกว่าปัสสาวะจะมีสีอ่อนลง&nbsp; ในทางกลับกันหากปัสสาวะใสเหมือนน้ำอาจหมายถึงการดื่มน้ำมากเกินไป จนเกลือแร่ในร่างกายเจือจาง สิ่งที่ดีที่สุดคือดื่มให้พอดี และหมั่นสังเกตปัสสาวะเสมอ</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#c0392b\"><strong>2. สีแดง</strong></span><br />
&nbsp;&nbsp;&nbsp;&nbsp; ปัสสาวะสีแดงนอกจากจะเกิดจากการรับประทานอาหารบางชนิด เช่น บีทรูท กระเจี๊ยบแดง หรืออาจเกิดจากการมีเลือดปน&nbsp; ซึ่งเป็นได้ตั้งแต่สีแดงจางๆ ไปจนถึงแดงเข้มขึ้นอยู่กับปัญหาสุขภาพที่เกิดขึ้น เลือดที่ปนในปัสสาวะอาจเกิดจากการติดเชื้อ หรือนิ่วในไต ท่อไต หรือกระเพาะปัสสาวะ รวมถึงเนื้องอกที่ไม่อันตรายไปจนถึงมะเร็งในไต กระเพาะปัสสาวะ หรือท่อปัสสาวะ ซึ่งพบได้บ่อยในผู้สูงอายุทั้งหญิงและชาย แต่ก็อาจพบในผู้มีอายุน้อยที่สูบบุหรี่จัด&nbsp; บ่อยครั้งที่พบว่าปัสสาวะมีเลือดปนเนื่องจากมีเนื้องอกหรือมะเร็งมักไม่มีอาการหรือความเจ็บปวดใดๆ</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; นอกจากนี้การขยายตัวของต่อมลูกหมากที่ไม่เป็นมะเร็งในผู้ชายก็สามารถทำให้มีเลือดปนในปัสสาวะเช่นกัน ดังนั้นหากพบว่ามีเลือดปนในปัสสาวะติดต่อกันหลายวัน หรือมีเลือดออกมากจนปัสสาวะเป็นสีแดงเข้ม ควรรีบพบแพทย์เพื่อหาสาเหตุที่แท้จริง</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><strong><span style=\"color:#8e44ad\">3. สีม่วง</span></strong><br />
&nbsp;&nbsp;&nbsp;&nbsp; แม้ปัสสาวะสีม่วงจะหายาก แต่ก็พบได้ในถุงระบายน้ำปัสสาวะของผู้ป่วยสูงอายุที่ใส่ท่อสวนปัสสาวะ ซึ่งปัสสาวะสีม่วงเกิดจากการทำปฏิกิริยาระหว่างแบคทีเรียกับถุงระบายน้ำปัสสาวะที่เป็นพลาสติก</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#c0392b\"><strong>4. สีน้ำตาล</strong></span><br />
&nbsp;&nbsp;&nbsp;&nbsp; ปัสสาวะสีน้ำตาลคล้ายชาเกิดจากการสลายตัวของกล้ามเนื้อที่ได้รับบาดเจ็บ รวมถึงการดื่มแอลกอฮอล์หรือเสพยาเสพติด ทั้งนี้ยังอาจเกิดจากปัญหาตับอักเสบ มีระดับบิลิรูบิน&nbsp; (bilirubin) สูง จนขับออกทางปัสสาวะ หากพบว่ามีปัสสาวะสีน้ำตาลหรือสีชาควรรีบพบแพทย์เพื่อรับการตรวจร่างกายโดยด่วน</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#bdc3c7\"><strong>5. สีขาวขุ่น</strong></span><br />
&nbsp;&nbsp;&nbsp;&nbsp; ปัสสาวะสีขาวขุ่นจนเห็นได้ชัด อาจเกิดจากมีหนองปน ส่วนใหญ่มักเกิดในผู้ป่วยที่ใส่สายสวนปัสสาวะทิ้งไว้เป็นเวลานาน หรือมีน้ำเหลืองในปัสสาวะ</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#e74c3c\"><strong>6. สีส้ม</strong></span><br />
&nbsp;&nbsp;&nbsp;&nbsp; ปัสสาวะสีส้มอาจเกิดจากการรับประทานวิตามินหรือยาบางชนิด โดยเฉพาะยาที่ใช้รักษาการติดเชื้อต่างๆ</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#2980b9\"><strong>7. สีฟ้าหรือ</strong></span><span style=\"color:#27ae60\"><strong>สีเขียว</strong></span><br />
&nbsp;&nbsp;&nbsp;&nbsp; ปัสสาวะสีฟ้าหรือเขียวส่วนใหญ่มักมาจากยาที่ช่วยลดการระคายเคืองจากการติดเชื้อหรือการรักษาภาวะกระเพาะปัสสาวะอักเสบ&nbsp; รวมถึงการได้รับยาชาบางชนิด นอกจากนี้การรับประทานหน่อไม้ฝรั่งอาจทำให้ปัสสาวะมีสีเขียวอ่อนได้</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; นอกจากสีแล้ว ความขุ่นใส ปัสสาวะเป็นฟอง หรือกลิ่นที่เปลี่ยนไปก็บอกถึงสิ่งที่เกิดขึ้นกับร่างกายเช่นกัน ดังนั้นหากสังเกตเห็นปัสสาวะเปลี่ยนไป ควรพบแพทย์เพื่อตรวจวินิจฉัย การค้นพบโรคร้ายแรงบางชนิดตั้งแต่เนิ่นๆ จะช่วยให้การรักษามีประสิทธิภาพยิ่งขึ้น</span></span></p>

<p><br />
<span style=\"font-size:16px\"><span style=\"font-family:Arial,Helvetica,sans-serif\">ข้อมูลจาก พญ. ศุภรัตน์ อุปมา สาขาอายุรศาสตร์ อนุสาขาอายุรศาสตร์โรคไต รพ.สมิติเวช สุขุมวิท</span></span></p>
