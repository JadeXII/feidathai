<div style=\"text-align: center;\"><strong><span style=\"font-size: medium;\"><span style=\"font-family: Tahoma;\">&nbsp;ระวัง\'ตู้กดน้ำ\'แพร่เชื้อโรคชั้นดี ภัยใกล้ตัว-ไร้มาตรฐานอื้อ<br />
<br />
<img src=\"/UserFiles/Image/water-news.jpg\" width=\"560\" height=\"292\" alt=\"\" /><br />
<br type=\"_moz\" />
</span></span></strong></div>
<div><span style=\"font-size: medium;\"><span style=\"font-family: Tahoma;\">กรมอนามัย เผยตู้น้ำหยอดเหรียญเกือบครึ่ง ไม่ผ่านเกณฑ์มาตรฐาน แนะประชาชนสังเกตก่อนกดใช้ ลดปัจจัยเสี่ยงโรคอุจจาระร่วง โรคระบบทางเดินอาหาร โรคบิด</span></span></div>
<div>&nbsp;</div>
<div><span style=\"font-size: medium;\"><span style=\"font-family: Tahoma;\"><br />
</span></span></div>
<div><span style=\"font-size: medium;\"><span style=\"font-family: Tahoma;\">&nbsp; &nbsp; เมื่อวันที่ 23 พ.ค.2560 นพ.ดนัย ธีวันดา รองอธิบดีกรมอนามัย ออกมาเปิดเผยข้อมูลว่า สถานการณ์คุณภาพน้ำบริโภค จากตู้น้ำดื่มหยอดเหรียญของกรมอนามัย พบว่า ในปี 2559 มีน้ำบริโภคจากตู้น้ำดื่มหยอดเหรียญที่ไม่ผ่านเกณฑ์มาตรฐาน ร้อยละ 40 สาเหตุที่ไม่ผ่านเกณฑ์ คือ พบแบคทีเรีย ความเป็นกรด-ด่าง สี และความขุ่น ที่อาจส่งผลกระทบต่อสุขภาพประชาชน โดยเฉพาะโรคอุจจาระร่วง โรคระบบทางเดินอาหาร โรคบิด เป็นต้น โดยให้สังเกตสภาพของตู้น้ำหยอดเหรียญ ไม่ผุกร่อนหรือเป็นสนิม จุดติดตั้งต้องมีความสะอาดโดยรอบ ไม่ตั้งอยู่ใกล้สถานที่ทิ้งขยะหรือสิ่งปฏิกูล หัวจ่ายน้ำต้องเป็นวัสดุที่เหมาะสม เช่น สแตนเลส ไม่ควรเป็นท่อพลาสติกหรือสายยาง และที่สำคัญต้องสะอาดไม่เป็นตะไคร่หรือมีสิ่งสกปรกบริเวณหัวจ่ายน้ำ<br />
<br />
<br type=\"_moz\" />
</span></span></div>
<div><span style=\"font-size: medium;\"><span style=\"font-family: Tahoma;\"><br />
</span></span></div>
<div><font face=\"Tahoma\" size=\"3\">&nbsp; &nbsp; &ldquo;สังเกตสี กลิ่นและรสชาติของน้ำ จะต้องไม่ผิดปกติจากที่เคยใช้เป็นประจำ ด้านหน้าของตู้ต้องติดฉลากแสดงการแนะนำการใช้งาน รวมทั้งมีสติ๊กเกอร์การตรวจรับรองที่มีมาตรฐานที่น่าเชื่อถือ และต้องระบุชื่อผู้ตรวจ ชื่อบริษัท วันเวลาที่มาตรวจอย่างชัดเจน หากพบตู้น้ำดื่มหยอดเหรียญที่มีสภาพชำรุด หรือสงสัยว่าน้ำที่ได้จากตู้น้ำดื่มหยอดเหรียญนั้น ไม่สะอาดอาจมีการปนเปื้อนของเชื้อโรค แจ้งไปยังราชการส่วนท้องถิ่นในพื้นที่ให้เข้ามาตรวจสอบและดูแลได้ เพราะเป็นอันตรายต่อสุขภาพตามกฎหมายการสาธารณสุข ซึ่งผู้ประกอบกิจการที่ไม่ได้รับอนุญาตจะมีความผิดตามพ.ร.บ.สาธารณสุข พ.ศ.2535 หมวด 7 กิจการที่เป็นอันตรายต่อสุขภาพ มีโทษจำคุกไม่เกิน 6 เดือน หรือปรับไม่เกิน 10,000 บาท หรือทั้งจำทั้งปรับ&rdquo; รองอธิบดีกรมอนามัย กล่าว</font><br />
<br />
<font face=\"Tahoma\" size=\"3\">ที่มา:<a href=\"https://www.dailynews.co.th/regional/575565\">dailynews.co.th<br />
</a></font><span style=\"font-size: medium;\"><span style=\"font-family: Tahoma;\">ภาพ: MGR</span></span><br />
<br />
&nbsp;</div>