<p style=\"text-align:center\"><span style=\"font-size:medium\"><strong><span style=\"font-size:16px\">อาจารย์ มน.ค้นพบสารต้านมะเร็งใน&#39;มะม่วงมหาชนก&#39;</span></strong></span></p>

<p style=\"text-align:center\"><span style=\"font-size:medium\"><span style=\"font-family:Tahoma\"><strong><span style=\"font-size:16px\">&nbsp;</span></strong></span></span><br />
<span style=\"font-size:medium\"><span style=\"font-family:Tahoma\"><strong><img alt=\"\" src=\"/UserFiles/Image/78febaj7577ci89aagjkf(1).jpg\" style=\"height:281px; width:500px\" /></strong></span></span><br />
&nbsp;</p>

<p><span style=\"font-size:16px\">&nbsp; &nbsp; &nbsp;</span><span style=\"font-size:medium\">&nbsp;<span style=\"font-size:16px\"> อาจารย์มหาวิทยาลัยนเรศวร ค้นพบสารต้านมะเร็งใน &quot;มะม่วงมหาชนก&quot; และช่วยลดความเสี่ยงต่อการเป็นโรคมะเร็ง</span></span></p>

<p><span style=\"font-size:medium\"><span style=\"font-family:Tahoma\"><span style=\"font-size:16px\">&nbsp; &nbsp; &nbsp;</span></span></span><span style=\"font-size:16px\">ผศ.ดร.พีระศักดิ์ ฉายประสาท อาจารย์ประจำคณะเกษตรศาสตร์ ทรัพยากรธรรมชาติและสิ่งแวดล้อมมหาวิทยาลัยนเรศวร หลังจากได้รับทุนวิจัย จาก สกว. และทำการวิจัยมะม่วงมหาชนก&nbsp;ที่สามารถต้านโรคมะเร็งได้และช่วยลดความเสี่ยงต่อการเป็นโรคมะเร็งหลายชนิด โดยพบว่าการวิจัยจากผู้บริโภคมีความต้องการอาหารที่มาจากธรรมชาติ มีประโยชน์ต่อสุขภาพและช่วยลดความเสี่ยงต่อการเกิดโรคต่าง ๆ ในปัจจุบัน ส่วนใหญ่ในผัก และผลไม้จะพบสารต้านอนุมูลอิสระ เช่น แคโรทีนอยด์ ซึ่งไม่แสดงสีให้เห็น เนื่องจากถูกสีเขียวของคลอโรฟิลล์บดบังไว้ แต่เมื่อผักและผลไม้แก่ตัว คลอโรฟิลล์จะสลายตัวไป สารสีแคโรทีนอยด์จึงปรากฏสีให้เห็น เช่น เหลือง ส้ม แดง</span></p>

<p><span style=\"font-size:16px\">&nbsp; &nbsp; &nbsp;ผศ.ดร.พีระศักดิ์ ระบุว่า แคโรทีนอยด์แบ่งเป็น 2 กลุ่ม ตามลักษณะโครงสร้างทางเคมี คือ แคโรทีน และเบต้าแคโรทีน ซึ่งในปัจจุบันพบว่าแคโรทีนอยด์มีประโยชน์ทางด้านช่วยเสริมสร้างระบบภูมิคุ้มกันที่ดีขึ้น ช่วยในการรวมตัวเองเข้ากับเยื่อบุเซลล์เหมือนกับวิตามินอี ช่วยลดความเสี่ยงต่อการเป็นโรคมะเร็งหลายชนิด และช่วยลดความเสี่ยงต่อการเป็นโรคหัวใจได้ถึง 40% อีกทั้งยังสามารถลดความเสี่ยงต่อการเป็นโรคต้อกระจกและโรคจอประสาทตาเสื่อม&nbsp;</span></p>

<p><span style=\"font-size:16px\">&nbsp; &nbsp; &nbsp;นอกจากนี้สารต้านอนุมูลอิสระที่น่าสนใจอีกชนิดหนึ่งคือ แอนโธไซยานิน ซึ่งเป็นสารที่ให้สีแดง ม่วง และน้ำเงิน สารสกัดแอนโทไซยานินเป็นสารต้านอนุมูลอิสระ ช่วยชะลอความเสื่อมของเซลล์ ช่วยลดอัตราเสี่ยงของการเกิดโรคหัวใจ และเส้นเลือดอุดตันในสมอง ช่วยยับยั้งจุลินทรีย์ที่ก่อโรคในระบบทางเดินอาหารได้อีกด้วย</span></p>

<p><span style=\"font-size:16px\">&nbsp; &nbsp; &nbsp;ทั้งนี้ มะม่วงมหาชนกเป็นมะม่วงพันธุ์ลูกผสมที่เกิดจากการผสมกันระหว่างพันธุ์ซันเซท และพันธุ์หนังกลางวัน มีคุณสมบัติที่โดดเด่นกว่ามะม่วงพันธุ์อื่น คือ เปลือกผลเมื่อแก่หรือสุกจะมีผิวสีแดงม่วงสวยงาม หรือเหลืองเข้มปนแดง ดังนั้นจึงมีการศึกษาปัจจัยที่มีผลต่อการเกิดสีแดง และปริมาณแอนโธไซยานินในผลมะม่วงมหาชนก พบว่าการฉีดพ่นสารเมทิลจัสโมเนส ความเข้มข้น 80 ไมโครลิตรต่อมิลลิลิตร สามารถช่วยปรับปรุงคุณภาพ เช่น วิตามินซี ปริมาณน้ำตาลกลูโคส ฟรุกโตส ซูโครส และพบการเพิ่มขึ้นของปริมาณแคโรทีนอยด์ เท่ากับ 1.43 มิลลิกรัมต่อ 100 กรัม น้ำหนักสด มากกว่าการไม่ฉีดพ่นสาร</span></p>

<p><span style=\"font-size:16px\">อีกทั้งการใช้สารเมทิลจัสโมเนส และเอทิฟอนมีผลในการเพิ่มระดับของแคโรทีนอยด์ระหว่างการสุกแก่มากกว่ามะม่วงที่ไม่ใช้สาร 50% โดยพบมากที่สุดในช่วงวันที่ 5-6 ของการเก็บรักษา (ระยะพร้อมรับประทาน) อีกทั้งการประยุกต์ใช้สารเมทิลจัสโมเนส และเอทิฟอน ยังสามารถควบคุมกระบวนการสุก และปรับปรุงคุณภาพทางโภชนาการของผลมะม่วงได้อย่างมีประสิทธิภาพ</span></p>

<p><span style=\"font-size:16px\">&nbsp; &nbsp; &nbsp;นอกจากนี้นักวิจัยยังได้ศึกษาปัจจัยของแสงร่วมกับสารเมทิลจัสโมเนส พบว่าผลมะม่วงที่ได้รับแสงร่วมกับการฉีดพ่นสารละลายเมทิลจัสโมเนส ความเข้มข้น 80 ไมโครลิตรต่อลิตร ที่อายุผล 90 วันหลังดอกบาน ทําให้เกิดพื้นที่สีแดงเพิ่มขึ้น 25% ของพื้นที่ผิวเปลือกผล และมีปริมาณแอนโทไซยานินเพิ่มขึ้นในมะม่วงพันธุ์มหาชนกเท่ากับ 1.31 มิลลิกรัมต่อ 100 กรัม น้ำหนักสด โดยแสงอาจมีผลต่อการส่งเสริมการสร้างแอนโทไซยานินในผลมะม่วง ในอนาคตทางมหาวิทยาลัยนเรศวรจะต่อยอดไปให้ความรู้แก่เกษตรกรที่ปลูกมะม่วงมหาชนก มากขึ้นเพื่อประโยชน์ต่อสุขภาพในอนาคตต่อไป<br />
<br />
ที่มา : กรุงเทพธุรกิจ</span></p>
