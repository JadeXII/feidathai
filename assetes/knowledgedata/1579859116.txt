<p style=\"text-align:center\"><span style=\"font-size:16px\"><span style=\"font-family:Arial,Helvetica,sans-serif\"><img alt=\"\" src=\"/ckfinder/userfiles/images/%E0%B8%9B%E0%B8%81%E0%B8%9A%E0%B8%97%E0%B8%84%E0%B8%A7%E0%B8%B2%E0%B8%A1(19).jpg\" style=\"height:292px; width:560px\" /></span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#c0392b\"><strong>แค่รู้จักตรวจ HPV DNA</strong></span><br />
&nbsp;&nbsp;&nbsp;&nbsp; ผู้หญิงไทยเป็นมะเร็งปากมดลูกอันดับสองรองจากมะเร็งเต้านม แต่เป็นมะเร็งชนิดเดียวที่ถ้ารู้ก่อนจะป้องกันและรักษาให้หายได้ด้วยการใส่ใจตัวเอง ตรวจภายในเป็นประจำและปัจจุบันยังสามารถตรวจคัดกรองมะเร็งลงลึกแบบ HPV DNA</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#c0392b\"><strong>5 ปัจจัยหลักๆ ที่ทำให้ห่างจากเชื้อ HPV ต้นเหตุของมะเร็งปากมดลูก</strong></span><br />
1. <span style=\"color:#16a085\">อาหารการกิน</span> คนที่ร่างกายแข็งแรง ก็ต้องกินอาหารให้ครบมื้อครบหมู่ ร่างกายก็จะได้รับสารอาหารที่เพียงพอและถูกต้อง พอร่างกายแข็งแรงภูมิเราก็จะแข็งแรง<br />
2. <span style=\"color:#16a085\">ออกกำลังกาย</span> เป็นอีกหนึ่งภูมิคุ้มกันให้กับร่างกาย แต่ต้องเน้นที่ความสม่ำเสมอ ด้วยการออกกำลังกายครั้งละ 30 นาที และต้องเป็นแบบ Active Exercise ที่เป็นการเบิร์นทั้งหลาย อย่างน้อยสัปดาห์ละ 2-3 ครั้ง จะช่วยให้ร่างกายแข็งแรง และจะรีเฟล็กซ์ไปที่ภูมิที่ปากมดลูกด้วย เหมือนคนออกกำลังกายก็จะไม่ค่อยเป็นหวัดง่ายๆ<br />
3. <span style=\"color:#16a085\">การพักผ่อน</span> ต้องนอนแบบหลับลึกจะดีที่สุด ไม่ใช่นอนหลับตื่นมาปวดหัว หรือนอนไม่เต็มอิ่ม แบบนี้เรียกว่าเป็นการนอนที่ไม่มีคุณภาพ<br />
4. <span style=\"color:#16a085\">สำคัญสุดคือ &ldquo;ต้องไม่เครียด&rdquo;</span> เพราะความเครียดจะไปกดภูมิคุ้มกัน เมื่อไหร่ก็ตามที่เราเครียด ร่างกายก็จะป่วยง่าย และจะรวนไปทั้งระบบ (ให้ระวังความเครียดที่เราไม่รู้ตัว อย่างคนที่เป็นโรคกระเพาะ ปวดแสบท้อง แสดงว่าร่างกายมีความเครียดขึ้นแล้วแต่ไม่รู้ ถ้ากินไม่ดีก็จะยิ่งมีโอกาสเป็นมากขึ้น หรือคนที่ท้องผูก นั่นก็เป็นสัญญาณเตือนว่าร่างกายอาจกำลังสะสมความเครียดเหมือนกัน)<br />
5. <span style=\"color:#16a085\">ควันบุหรี่ </span>ทั้งสูบเองหรือสูดกลิ่นควันบุหรี่ของคนอื่นก็ไม่ดีทั้งนั้น เพราะทำให้ร่างกายอ่อนแอ และทำให้เชื้อ HPV แข็งแรงขึ้นด้วย แต่ส่วนใหญ่แล้วผู้หญิงที่สูบบุหรี่หรือสูดควันบุหรี่เป็นประจำจะมีภูมิคุ้มกันต่ำ โดยเฉพาะภูมิคุ้มกันที่บริเวณมูกที่เคลือบปากมดลูก ทำให้มีโอกาสพัฒนาโรคได้เร็ว และยังมีสถิติการเกิดมะเร็งปากมดลูกของผู้หญิงที่สูบบุหรี่มากกว่าคนที่ไม่สูบบุหรี่ 3 เท่า</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#c0392b\"><strong>ผู้หญิงทุกคนเสี่ยงติดเชื้อ HPV</strong></span><br />
&nbsp;&nbsp;&nbsp;&nbsp; แต่ละปีจะมีผู้หญิงไทยเป็นมะเร็งปากมดลูกประมาณ 6,000-8,000 คน&nbsp; และเสียชีวิตเฉลี่ยวันละ 8-10 คน* (ข้อมูลจากสถาบันมะเร็งแห่งชาติ) ผู้หญิงทุกคนมีความเสี่ยงที่จะเป็นมะเร็งปากมดลูกตั้งแต่เรามีเพศสัมพันธ์ครั้งแรก และเกือบ 100% ของมะเร็งปากมดลูกเกิดจากการติดเชื้อ HPV เพราะเป็นเชื้อที่ติดง่าย นอกจากเพศสัมพันธ์แล้ว ยังสามารถติดต่อทางการสัมผัสได้ด้วย (แต่จะเป็นลักษณะเหมือนพาหะที่นำพาเชื้อไปสู่ช่องคลอดได้) แต่พอติดเชื้อแล้วกลับไม่มีอาการ ไม่เจ็บ ไม่ปวด ไม่มีบาดแผลอะไรเกิดขึ้น ทำให้กว่าจะรู้ตัวก็ใช้เวลาหลายปี</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#c0392b\"><strong>HPV สาเหตุเดียวของมะเร็งปากมดลูก</strong></span><br />
&nbsp;&nbsp;&nbsp;&nbsp; มะเร็งปากมดลูก เกิดจากเชื้อ HPV สาเหตุเดียวเท่านั้น แต่ก็ต้องเป็น HPV ชนิดที่ก่อให้เกิดมะเร็ง ซึ่งมีทั้งหมด 15 สายพันธุ์ จากทั้งหมด 100 สายพันธุ์ โดยเฉพาะสายพันธุ์ที่ 16 และ 18</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#c0392b\"><strong>อะไรคือ HPV DNA?</strong></span><br />
&nbsp;&nbsp;&nbsp;&nbsp; เวลาตรวจภายในคุณหมอจะเอาอุปกรณ์ใส่เข้าไปในช่องคลอด แล้วดูช่องคลอดพร้อมปากมดลูก โดยเฉพาะปากมดลูกจะเป็นจุดที่ไวรัสชอบ เพราะมีกระบวนการของการแบ่งตัวอยู่เสมอ เชื้อไวรัสก็จะเข้าไปทำให้เกิดการแบ่งตัวที่ผิดปกติขึ้นมา แต่ก็จะเล็กมาก มองด้วยตาเปล่าไม่เห็น ไม่มีอาการอะไรที่แสดงถึงความผิดปกติ ไม่มีเลือดออก ไม่ปวดท้อง ต้องทำการตรวจที่เรียกว่าแปปสเมียร์เพิ่มเติม แต่วิธีนี้มีโอกาสตรวจไม่พบเชื้อหรือรอยโรคก่อนมะเร็งถึง 15-20% แต่ความก้าวหน้าทางการแพทย์ทำให้สามารถตรวจลึกลงไปอีกขั้น ด้วยการตรวจ HPV DNA ถ้าเจอเชื้อก็สามารถระบุได้เลยว่าเป็นสายพันธุ์ที่ทำให้เป็นมะเร็งได้หรือไม่ คนที่ติดเชื้อ HPV จะไม่แสดงอาการผิดปกติใดๆ ทำให้ไม่มีทางรู้เลยว่าติดเชื้อ ถ้าไม่เข้ารับการตรวจ ผลที่ตามมาก็คือ มีโอกาสเป็นมะเร็งปากมดลูกโดยไม่รู้ตัว</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#c0392b\"><strong>2 ปัจจัยที่มีผลต่อการพัฒนาเป็นมะเร็งปากมดลูก</strong></span></span></span></p>

<ul>
	<li><span style=\"font-size:16px\"><span style=\"font-family:Arial,Helvetica,sans-serif\">เชื้อ HPV ต้องเป็นเชื้อไวรัส HPV กลุ่มความเสี่ยงสูงเท่านั้น ซึ่งมีอยู่ทั้งหมด 15 สายพันธุ์ และใน 15 สายพันธุ์นี้มีทั้งสายพันธ์ุที่เสี่ยงมาก เสี่ยงน้อย เพราะฉะนั้นคนที่ติดเชื้อ HPV จะมีโอกาสหายมากน้อยแค่ไหน ขึ้นอยู่กับความรุนแรงของเชื้อ</span></span></li>
	<li><span style=\"font-size:16px\"><span style=\"font-family:Arial,Helvetica,sans-serif\">ภูมิคุ้มกันเราเอง เมื่อไหร่ที่ภูมิคุ้มกันเราดีก็จะป้องกันการเกิดโรคได้ เช่นคนที่เป็นหวัด ส่วนหนึ่งก็เกิดจากพักผ่อนน้อย ร่างกายย่ำแย่ เครียด ทำให้ภูมิคุ้มกันลดลง จึงเป็นหวัด หรือคนที่เป็นเริม พอร่างกายแข็งแรง พักผ่อนเพียงพอ ดื่มน้ำเยอะๆ ก็สามารถหายเองได้ แต่โรคพวกนี้ยังมีอาการที่บอกให้รู้ว่าเราเริ่มป่วย หรือเราหายป่วยแล้ว ส่วนคนที่ติดเชื้อ HPV จะไม่มีอาการใดๆ แสดงออกมา ซึ่งปกติ 60-70% ของคนที่เป็นจะหายเองได้ แต่ต้องใช้เวลานาน</span></span></li>
</ul>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#c0392b\"><strong>ตรวจแล้วทำไมยังเสี่ยง</strong></span><br />
&nbsp;&nbsp;&nbsp;&nbsp; เพราะกระบวนการเกิดโรคที่ช้า ใช้เวลาในการพัฒนาเป็นมะเร็งนาน มะเร็งปากมดลูกเป็นโรคเดียวที่สามารถรักษาให้หายได้ถ้ารู้ตัวก่อน เพราะฉะนั้นคนที่จะเป็นมะเร็งปากมดลูกได้คือคนที่ไม่มารับการตรวจเป็นเวลานาน หรือเคยมาตรวจแล้วไม่มาฟังผล หรือทราบผลตรวจแล้วว่าผิดปกติแต่ไม่มีอาการจึงไม่รับรักษาหรือติดตามต่อ บางคนตรวจแค่ครั้งเดียวได้ผลปกติก็คิดว่าชีวิตนี้ไม่ต้องตรวจแล้ว</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#c0392b\"><strong>ผู้หญิงแทบทุกคนเคยติดเชื้อไวรัส HPV</strong></span><br />
จากสถิติพบว่า</span></span></p>

<ul>
	<li><span style=\"font-size:16px\"><span style=\"font-family:Arial,Helvetica,sans-serif\">คนที่มีเคยเพศสัมพันธ์มาแล้ว มีโอกาสติดเชื้อ HPV ครั้งหนึ่งในชีวิต 80-90% (แต่อาจจะเป็นเชื้อที่ก่อมะเร็งและไม่ก่อมะเร็งก็ได้)</span></span></li>
	<li><span style=\"font-size:16px\"><span style=\"font-family:Arial,Helvetica,sans-serif\">ครึ่งหนึ่งของผู้หญิงจะเคยสัมผัสเชื้อ HPV ภายในช่วง 2 ปี หลังมีเพศสัมพันธ์ครั้งแรก ไม่ว่าหลังจากนั้นจะมีแฟนคนเดียวทั้งชีวิต มีเพศสัมพันธ์กับแฟนตลอดหรือมีเพศสัมพันธ์กันครั้งเดียวแล้วนานอีกหลายปีถึงมี</span></span></li>
	<li><span style=\"font-size:16px\"><span style=\"font-family:Arial,Helvetica,sans-serif\">ผู้หญิงแต่ละคนอาจจะเคยสัมผัส และเคยหายจากเชื้อ HPV มาแล้วหลายรอบโดยไม่เคยรู้ตัวมาก่อนก็ได้ เพราะการติดเชื้อ HPV จะไม่มีอาการ</span></span></li>
	<li><span style=\"font-size:16px\"><span style=\"font-family:Arial,Helvetica,sans-serif\">ผู้หญิงในวัยเจริญพันธุ์ควรตรวจเช็คมะเร็งปากมดลูก เพราะจากสถิติพบว่ามีโอกาสพบเชื้อ หรือเสี่ยงเป็นมะเร็งปากมดลูก ถึง 15% จากผู้ที่มาตรวจทั้งหมด</span></span></li>
</ul>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#c0392b\"><strong>รู้หรือไม่? ผู้ชายก็มีโอกาสติดเชื้อไวรัส HPV ได้</strong></span><br />
&nbsp;&nbsp;&nbsp;&nbsp; แต่มีโอกาสตรวจเจอเชื้อน้อยมาก ผู้ชายจะเป็นแค่พาหะเท่านั้น แพทย์จึงไม่แนะนำให้ตรวจไวรัส HPV ในผู้ชาย</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><span style=\"color:#c0392b\"><strong>วิธีป้องกันมะเร็งปากมดลูก</strong></span><br />
คนที่ไม่เคยมีเพศสัมพันธ์เลยตลอดชีวิต ไม่มีแฟนเลยก็ไม่มีความเสี่ยงเป็นมะเร็งปากมดลูก</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">1. การป้องกันก่อนติดเชื้อด้วยการฉีดวัคซีน HPV ที่มีในเมืองไทยมาแล้ว กว่า 20 ปี เน้นป้องกันอยู่ 2 สายพันธุ์หลักๆ 70% ที่เป็นต้นเหตุของการก่อให้เกิดมะเร็งปากมดลูก คือ สายพันธุ์ที่ 16 และ 18 เพราะฉะนั้นถ้าฉีดวัคซีนป้องกันตั้งแต่ยังไม่มีการสัมผัสเชื้อสองตัวนี้ได้ก็จะดีที่สุด และสามารถฉีดได้ตั้งแต่เด็ก อายุ 9-10 ขวบ และมีการทำวิจัยพบว่า สำหรับเด็ก ไม่จำเป็นต้องฉีด 3 เข็มเหมือนผู้ใหญ่ ถ้าเด็กอายุน้อยกว่า 15 ปี สามารถฉีดวัคซีน แค่ 2 เข็มก็มีภูมิคุ้มกันต่อ 2 สายพันธุ์หลัก ป้องกันได้ 100%</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">2. การป้องกันด้วยการตรวจคัดกรองมะเร็งปากมดลูก คือการตรวจแปปสเมียร์ เป็นการหาความผิดปกติก่อนที่จะเป็นโรคมะเร็งปากมดลูก เพื่อหาวิธีดูแลรักษาให้หาย ปัจจุบันมีวิธีตรวจคัดกรองเพื่อหาความผิดปกติของปากมดลูกด้วยกัน 2 วิธี ดังนี้</span></span></p>

<ul>
	<li><span style=\"font-size:16px\"><span style=\"font-family:Arial,Helvetica,sans-serif\">การป้ายเก็บตัวอย่างเซลล์ไปตรวจหาความผิดปกติ (แปปสเมียร์)</span></span></li>
	<li><span style=\"font-size:16px\"><span style=\"font-family:Arial,Helvetica,sans-serif\">การตรวจหาเชื้อไวรัส HPV ที่เรียกว่า HPV Test หรือ HPV DNA เป็นการตรวจหาเชื้อไวรัส HPV โดยการตรวจหา DNA ของเชื้อไวรัส ถ้าพบว่าเป็น Positive แสดงว่าพบกลุ่มเชื้อที่ก่อมะเร็ง (เสี่ยงสูง) และ Negative หมายถึงไม่พบเชื้อที่ก่อมะเร็ง ซึ่งล่าสุดตัว HPV Test หรือ HPV DNA นี้ สามารถระบุกลุ่มของเชื้อและสายพันธุ์ได้ทันที</span></span></li>
	<li><span style=\"font-size:16px\"><span style=\"font-family:Arial,Helvetica,sans-serif\">การตรวจหาเชื้อไวรัส HPV จากปัสสาวะ เป็นการตรวจคัดกรองมะเร็งปากมดลูกทางเลือกใหม่ที่ถูกพัฒนาขึ้นโดยใช้เซลล์ที่ได้จากน้ำปัสสาวะเพื่อตรวจหา HPV DNA ซึ่งช่วยแก้ปัญหาสตรีที่กลัวและอายการขึ้นขาหยั่ง และช่วยลดจำนวนผู้ป่วยมะเร็งปากมดลูกลงได้</span></span></li>
</ul>

<p><span style=\"font-size:16px\"><span style=\"font-family:Arial,Helvetica,sans-serif\">3. การตรวจภายในสามารถทำได้โดยไม่ต้องมีการเตรียมตัวใดๆ แต่ควรหลีกเลี่ยงช่วงที่มีประจำเดือน ไม่ควรมีเพศสัมพันธ์ หรืออยู่ในระหว่างใช้ยาเพื่อรักษาภาวะช่อง&nbsp; คลอดแห้งอย่างน้อย 1-2&nbsp; วันก่อนการตรวจ&nbsp;&nbsp;&nbsp;&nbsp; และควรเข้ารับการตรวจเป็นประจำทุกปี ในกรณีที่มีความผิดปกติหรือมีความเสี่ยงควรพบแพทย์ตามนัดเพื่อตรวจเพิ่มเติม</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; <strong>ปัจจุบันหลายประเทศใช้ HPV DNA เป็นมาตรฐานในการตรวจคัดกรองมะเร็งปากมดลูก คนที่ตรวจแล้วไม่พบเชื้อกลุ่มก่อมะเร็ง สามารถเว้นการตรวจได้นานถึง 3 ปี เพราะเมื่อถึงเวลามาตรวจซ้ำแล้วเจอความผิดปกติก็อาจจะไม่รุนแรงถึงขั้นเป็นมะเร็ง สามารถรักษาได้ทัน ปกติแพทย์จะแนะนำให้ตรวจแปปสเมียร์ทุกปี โดยไม่ต้องทำ HPV Test</strong></span></span></p>

<p>&nbsp;</p>

<p><span style=\"font-size:16px\"><span style=\"font-family:Arial,Helvetica,sans-serif\">ข้อมูลจาก นพ. ภานนท์ เกษมศานติ์ สาขาสูติศาสตร์-นรีเวชวิทยา รพ.สมิติเวช สุขุมวิท</span></span></p>
