<div style=\"text-align:left\"><span style=\"font-size:medium\">&nbsp;</span></div>

<div style=\"text-align:center\"><img alt=\"\" src=\"/UserFiles/Image/news26.jpg\" style=\"height:235px; width:450px\" /></div>

<p style=\"text-align:left\"><br />
<span style=\"font-size:16px\"><strong><strong>&nbsp; &nbsp; &nbsp;ศูนย์สิริกิติ์บรมราชินีนาถ สภากาชาดไทยจับมือกรมวิทยาศาสตร์การแพทย์วิจัยการแพทย์แม่นยำ สำหรับผู้ป่วยมะเร็งเต้านม โดยอาศัยข้อมูลทางพันธุกรรมหรือข้อมูลในระดับโมเลกุลมาใช้ในการตรวจวินิจฉัย&nbsp;การเลือกรูปแบบ การรักษา การเลือกใช้ยา รวมถึงการป้องกันโรคและสร้างเสริมสุขภาพ เพื่อประโยชน์ในการดูแลรักษาคุณภาพชีวิตของผู้ป่วยได้อย่างมีประสิทธิภาพและลดโอกาสในการกลับเป็นซ้ำอีก</strong></strong></span></p>

<div class=\"content-description\" data-v-e4b42c76=\"\" id=\"content-description\" style=\"box-sizing:border-box; line-height:1.5\">
<p style=\"margin-left:0px; margin-right:0px\"><span style=\"font-size:16px\">&nbsp; &nbsp; &nbsp;นายแผน วรรณเมธี เลขาธิการสภากาชาดไทย เป็นประธานในพิธีลงนามบันทึกข้อตกลงความร่วมมือ&nbsp;ด้านการวิจัยการแพทย์แม่นยำ (Precision Medicine) สำหรับผู้ป่วยมะเร็งเต้านม โดยมี นายแพทย์กฤษณ์ จาฏามระ หัวหน้าศูนย์สิริกิติ์บรมราชินีนาถ สภากาชาดไทย และ นายแพทย์สุขุม กาญจนพิมาย อธิบดีกรมวิทยาศาสตร์การแพทย์ ร่วมลงนาม เพื่อร่วมกันพัฒนาการวิจัยการแพทย์แม่นยำ (Precision Medicine) สำหรับผู้ป่วยมะเร็งเต้านม ซึ่งเป็นการรักษาแบบแม่นยำและจำเพาะ โดยอาศัยข้อมูลทางพันธุกรรมหรือข้อมูลในระดับโมเลกุลมาใช้ในการตรวจวินิจฉัย การเลือกรูปแบบการรักษา การเลือกใช้ยา การป้องกันโรคและสร้างเสริมสุขภาพ</span></p>

<p style=\"margin-left:0px; margin-right:0px\"><span style=\"font-size:16px\">&nbsp; &nbsp; &nbsp;ความร่วมมือระหว่าง 2 หน่วยงานในครั้งนี้ นับเป็นการส่งเสริมให้เกิดนวัตกรรมด้านวิทยาศาสตร์การแพทย์ที่ส่งผลให้เกิดประโยชน์สูงสุดในการวินิจฉัยโรคและ&nbsp;รักษาผู้ป่วยมะเร็งเต้านมในประเทศไทยได้อย่างมีประสิทธิภาพ ช่วยให้ผู้ป่วยมีชีวิตยืนยาวขึ้นและลดโอกาสในการกลับเป็นซ้ำได้อีก โดยเฉพาะในรายที่เป็นมะเร็งระยะเริ่มแรก และพัฒนาศักยภาพการรักษาพยาบาลของประเทศ นำไปสู่การยกระดับคุณภาพชีวิตคนไทย สนองนโยบายไทยแลนด์ 4.0 ได้เป็นอย่างดี&nbsp;</span></p>

<p style=\"margin-left:0px; margin-right:0px\"><span style=\"font-size:16px\">&nbsp; &nbsp; นายแพทย์สุขุม กล่าวว่า โรคมะเร็งนับเป็นปัญหาสำคัญทางสาธารณสุขของมนุษยชาติ ในแต่ละปีจะมีผู้ป่วยใหม่โรคมะเร็งมากกว่า 11 ล้านคนจากทั่วทุกมุมโลก และคาดการณ์ว่าในปี พ.ศ.2563 จะมีผู้ป่วยมะเร็งมากถึง 16 ล้านคน&nbsp;&nbsp;&nbsp;&nbsp;&nbsp;&nbsp;&nbsp;</span></p>

<p style=\"margin-left:0px; margin-right:0px\"><span style=\"font-size:16px\">&nbsp; &nbsp; สำหรับประเทศไทยในแต่ละปีมีผู้ป่วยมะเร็งรายใหม่กว่า 120,000 ราย และมีผู้ป่วยที่เสียชีวิตมากกว่า 60,000 ราย พบว่ามะเร็งเต้านมเป็นสาเหตุการเสียชีวิตอันดับ 1 ของผู้หญิงไทยและมีแนวโน้มอุบัติการณ์เพิ่มสูงขึ้นทุกปี</span></p>

<p style=\"margin-left:0px; margin-right:0px\"><span style=\"font-size:16px\"><span style=\"color:#222222\">ที่มา : voicetv.co.th</span></span></p>
</div>
