<p><span style=\"color:#666699; font-family:Arial; font-size:large\"><strong>โอเมก้า 3 ลดการอ่อนล้าในมะเร็งเต้านม</strong></span></p>

<p>&nbsp;</p>

<p>&nbsp;</p>

<p><img alt=\"\" src=\"/UserFiles/Image/26_201007061605141_.jpg\" style=\"height:259px; width:306px\" /></p>

<p>&nbsp;</p>

<p>&nbsp;</p>

<p><br />
<span style=\"font-size:small\">&nbsp;อาหารที่บริโภคอุดมไปด้วยโอเมก้า 3 กรดไขมันที่ช่วยลดอ่อนล้าและการอักเสบในผู้รอดชีวิตมะเร็งเต้านม ：</span></p>

<p>&nbsp;</p>

<p><span style=\"font-size:small\">&nbsp;&nbsp;&nbsp;&nbsp; การศึกษาใหม่ได้รายงานในวารสาร The Journal of Clinical Oncology พบว่าผู้รอดชีวิตจากโรคมะเร็งเต้านมมีความอ่อนล้าน้อยลงหากผู้ป่วยบริโภคอาหารที่อุดมด้วยกรดไขมันโอเมก้า 3 ในปริมาณที่มากขึ้น</span></p>

<p><span style=\"font-size:small\">&nbsp;</span></p>

<p><span style=\"font-family:Arial; font-size:small\">&nbsp;&nbsp;&nbsp;&nbsp; โอเมก้า-3 อยู่ในกลุ่มกรดไขมันไม่อิ่มตัวหลายตำแหน่ง (PUFAs, Polyunsaturated Fatty Acids) เป็นกรดไขมันชนิดดีที่มีประโยชน์ต่อร่างกาย การรับประทานกรดไขมันโอเมก้า-3 เป็นประจำในปริมาณที่พอเหมาะ ช่วยให้ร่างกายทำงานปกติ ช่วยลดการตอบสนองของร่างกายต่อการอักเสบ ลดอัตราการเป็นโรคหัวใจและมะเร็ง </span></p>

<p>&nbsp;</p>

<p>&nbsp;</p>

<p><span style=\"font-family:Arial; font-size:small\"><span style=\"color:#666699\"><strong>แหล่งอาหารโอเมก้า-3 ได้แก่</strong></span><br />
&nbsp; -&nbsp; ปลาทะเลน้ำลึก อาทิ แซลมอน ปลาเทร้าท์ ปลาซาร์ดีน ปลาทูน่า ปลาแมคคาเรล เป็นต้น<br />
&nbsp; -&nbsp; แหล่งอื่น อาทิ เมล็ดวอลนัท บรอคโคลี, ดอกกะหล่ำ, เต้าหู้, ผักขม, กุ้ง, หอยแครง, ปลาเฮริง, ถั่วเหลือง เป็นต้น<br />
&nbsp; -&nbsp; ปลาไทยๆ อาทิ ปลาทู ปลาน้ำจืดโดยเฉพาะปลาสวาย ก็มีโอเมก้าสูงมาก แทบจะดีกว่าปลาแซลมอน</span></p>

<p>&nbsp;</p>

<p>&nbsp;</p>

<p>&nbsp;</p>

<p><span style=\"font-family:Arial; font-size:small\"><strong><span style=\"background-color:#ffffff; color:#666699\">[การรับประทานกรดไขมันโอเมก้า-3 ให้ได้ประโยชน์]</span></strong><br />
&nbsp;&nbsp;&nbsp;&nbsp; เนื่องจากโอเมก้า-3 อยู่ในกลุ่มกรดไขมันไม่อิ่มตัวหลายตำแหน่ง ทำให้ถูกทำลายง่ายกว่าไขมันชนิดอื่น เช่น ไม่ทนความร้อนสูงจากการทอด ไม่ทนต่อการทำลายจากออกซิเจน ฯลฯ แต่อาหารจำพวกธัญพืชไม่ขัดสี เช่น ข้าวกล้อง ฯลฯ มีวิตามินอีสูง จะช่วยปกป้องโอเมก้า-3 ที่มีอยู่ไม่ได้เสื่อมสภาพหรือเกิดการหืน&nbsp;</span></p>

<p><br />
<span style=\"font-family:Arial; font-size:small\">&nbsp;&nbsp;&nbsp;&nbsp; ดังนั้น วิธีกินอาหารให้ได้โอเมก้า-3 มากพอ คือ กินปลาที่ไม่ผ่านการทอดสัปดาห์ละ 2-3 ครั้ง กินผักใบเขียว เมล็ดพืช ฯลฯ เปลี่ยนข้าวขาวเป็นข้าวกล้อง หรือขนมปังขาวเป็นขนมปังโฮลวีท (เติมรำ) อย่างน้อยครึ่งหนึ่ง กินถั่วหลายๆ ชนิด ร่วมด้วย</span></p>
