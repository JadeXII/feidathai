<table cellspacing=\"0\" cellpadding=\"0\" width=\"100%\" border=\"0\">
    <tbody>
        <tr>
            <td bgcolor=\"#009900\"><font face=\"MS Sans Serif, Tahoma, sans-serif\" color=\"#ffffff\" size=\"+2\">\'บิล เกตส์\' เสนอ 3โครงการอัพเกรด\'ไอที\'ไทย</font></td>
        </tr>
        <tr>
            <td><img class="img-responsive" height=\"217\" width=\"300\" alt=\"\" src=\"file:///E:/สาระ/ความรู้/sek/\'บิล%20เกตส์\'%20เสนอ%203โครงการอัพเกรด\'ไอที\'ไทย_files/billgate_taksin.jpg\" /></td>
        </tr>
        <tr>
            <td><strong><br />
            เมื่อช่วงเช้าวันที่ 30 มิ.ย.ที่ผ่านมา ที่ทำเนียบรัฐบาล นายบิล เกตส์ ประธานบริษัทไมโครซอฟต์คอร์เปอร์เรชั่น ได้เข้าพบ พ.ต.ท.ทักษิณ และคณะ ผู้บริหารในรัฐบาลพร้อมกับรับประทานอาหารเช้าร่วมกัน </strong>
            <p>เมื่อเวลา 13.35 น. นายบิล เกตส์ ประธานบริษัทและประธานฝ่ายสถาปัตยกรรมซอฟท์แวร์บริษัทไมโครซอฟท์คอร์ปอเรชั่น ได้เดินทางไปร่วมงาน &ldquo;Thailand Digital Inspiration&rdquo; ที่หอประชุมกองทัพเรือ โดยกล่าวปาฐกถาในหัวข้อ Future of software และแถลงข่าวความร่วมมือระหว่างไมโครซอฟท์และรัฐบาลไทย<br />
            <br />
            นายบิล เกตส์ กล่าวว่า การมาเยือนไทยครั้งนี้ ไมโครซอฟท์มี 3 โครงการที่จะสร้างความได้เปรียบในการแข่งขันให้แก่ประเทศไทยจากแนวโน้มของเทคโนโลยีในอนาคต โดยไมโครซอฟท์จะลงทุนในด้านงบประมาณ บุคลากรและทรัพยากรต่าง ๆ คิดเป็นมูลค่ากว่า 140 ล้านบาท ทั้งการจัดหาซอฟท์แวร์คุณภาพในราคาประหยัดให้สำหรับใช้กับคอมพิวเตอร์ในโรงเรียนทั่วประเทศ<br />
            <br />
            การสนับสนุนโครงการ Thailand Gateway ซึ่งเป็นการพัฒนารัฐบาลอิเล็กทรอนิกส์ที่จะนำเอาแบบอย่างที่ดีที่สุดในโลกมาปรับใช้กับการพัฒนารัฐบาลอิเล็กทรอนิกส์ของไทย โดยมีเป้าหมายเพื่อให้ประชากรเป็นศูนย์กลางของข้อมูลสาธารณะ และโครงการ Thailand.Net ซึ่งไมโครซอฟต์ได้วางยุทธศาสตร์ในการดำเนินงานเป็นระยะเวลา 3 ปี เพื่อผลักดันให้ประเทศไทยก้าวขึ้นไปอยู่แนวหน้าในการเป็นซูเปอร์ฮับด้านเว็บเซอร์วิส <br />
            <br />
            ทั้งนี้นายบิล เกตส์ ได้กล่าวอีกครั้งกับสื่อมวลชนว่า การมาเยือนประเทศไทยครั้งนี้ถือเป็นครั้งแรก ทำให้เขารู้สึกตื่นเต้นเป็นอย่างมาก และชื่นชอบอาหารไทย แต่ต้องไม่เผ็ดมาก จุดประสงค์ของการมาประเทศไทยครั้งนี้ เพื่อสร้างแรงบันดาลใจในอุตสาหกรรมดิจิทัล ซึ่งรัฐบาลไทยพยายามที่จะผลักดันให้มีการใช้เทคโนโลยีอย่างทั่วถึง โดยส่วนตัวคิดว่า ประเทศไทยกำลังมีการเติบโตไปดี<br />
            <br />
            นายสุวิทย์ คุณกิตติ รัฐมนตรีว่าการกระทรวงเทคโนโลยีสารสนเทศและการสื่อสาร (ไอซีที) กล่าวว่า เว็บเซอร์วิสเป็นเรื่องที่ประเทศไทยให้ความสำคัญเป็นอย่างมาก เพราะเห็นศักยภาพของนักศึกษาและนักพัฒนาซอฟแวร์ไทยที่มีความสามารถที่จะแข่งขันกับต่างประเทศได้ ด้วยการออกแบบและส่งออกแอพพลิเคชั่นระดับโลก ซึ่งมีการคาดการว่าตลาดเว็บเซอร์วิสในปี 2553 จะมีมูลค่าตลาดโดยรวมสูงถึง 3,200 ล้านเหรียญสหรัฐ ซึ่งหมายถึง โอกาสมากมายมหาศาลที่จะสร้างงาน สร้างรายได้ให้กับประเทศไทย. </p>
            </td>
        </tr>
        <tr>
            <td>&nbsp;</td>
        </tr>
    </tbody>
</table>