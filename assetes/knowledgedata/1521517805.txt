<div style=\"text-align:left\"><strong>&nbsp;<span style=\"color:#222222; font-family:THSarabunNew,arial,sans-serif; font-size:17px\">โธมัส ฟีแลน&nbsp;อาสากู้ภัยฮีโร่ตายด้วยโรคมะเร็ง ผลพวงจากเหตุวินาศกรรม 11 กันยาฯ</span></strong><br />
&nbsp;</div>

<div style=\"text-align:center\"><img alt=\"\" src=\"/UserFiles/Image/news35.jpg\" style=\"height:235px; width:450px\" /><br />
<br />
<em>REUTERS/Shannon Stapleton/Files</em></div>

<p style=\"text-align:left\">&nbsp;</p>

<p><span style=\"font-size:16px\">&nbsp; &nbsp; &nbsp;ซีเอ็นเอ็นรายงานวันที่ 19 มี.ค. ว่า นายโธมัส ฟีแลน หนึ่งในวีรบุรุษผู้ช่วยอพยพผู้คนนับร้อยชีวิตหลังเกิดเหตุวินาศกรรม 11 กันยายน 2544 ที่ตึกแฝดเวิลด์เทรดในนครนิวยอร์ก สหรัฐอเมริกา เสียชีวิตแล้ว ขณะอายุ 45 ปี ด้วยโรคมะเร็งที่ได้รับจากการปฏิบัติหน้าที่ช่วยชีวิตผู้อื่นในพื้นที่ประสบภัยที่เต็มไปด้วยมลพิษและสารพิษ</span></p>

<p><span style=\"font-size:16px\">นายจิม ลอง โฆษกกรมดับเพลิงนครนิวยอร์ก ระบุว่า นายฟีแลนทำงานเป็นกัปตันเรือเฟอร์รีเซอร์เคิล-ไลน์ ตรงท่าเรืออนุสาวรีย์เทพีเสรีภาพ ขณะเกิดเหตุตึกแฝดเวิลด์เทรดเซ็นเตอร์ถูกเครื่องบินชน ต่อมาจึงทำงานเป็นนักผจญเพลิง ในปี 2546 และได้รับการแต่งตั้งให้เป็นนักบินทางทะเลในเวลาต่อมา</span></p>

<p style=\"text-align:left\">&nbsp;</p>

<div style=\"text-align:center\"><img alt=\"\" src=\"/UserFiles/Image/PXP902_USA-SEPT11-_0901_11-696x508.jpg\" style=\"height:328px; width:450px\" /><br />
<br />
<em>แฟ้มภาพเหตุการณ์ เครื่องบินชนตึกแฝดเวิลด์เทรด REUTERS/Sean Adair/Files</em></div>

<div style=\"text-align:center\">&nbsp;</div>

<p><span style=\"font-size:16px\">&nbsp; &nbsp; &nbsp;ทั้งนี้ นายฟีแลนเป็นหนึ่งในผู้ป่วยโรคมะเร็งที่เป็นผลพวงจากเหตุวินาศกรรม 11 กันยายนแต่โฆษกกรมดับเพลิงนครนิวยอร์กไม่สามารถระบุได้ว่า นายฟีแลนเป็นโรคมะเร็งชนิดใด ขณะที่พิธีฝังศพนายฟีแลนจะมีขึ้นที่เมืองบรู๊กลินในวันอังคารที่ 20 มี.ค.นี้</span></p>

<p><span style=\"font-size:16px\">ข้อมูลจากโครงการดูแลสุขภาพจากเหตุวินาศกรรม 11 กันยา ของศูนย์ควบคุมและป้องกันโรคของสหรัฐ ระบุว่า มีผู้ประสบเหตุได้รับการวินิจฉัยว่าเป็นโรคมะเร็งนับพันราย เชื่อว่าเป็นผลมาจากการสัมผัสสารก่อมะเร็งและมลพิษฝุ่นละเอียดจากอาคารที่ถล่มลงมา</span></p>

<p><span style=\"font-size:16px\">ที่มา :&nbsp;REUTERS, ข่าวสด 19 มีนาคม 2561&nbsp;</span><br />
&nbsp;</p>

<p style=\"text-align:left\"><span style=\"color:#222222; font-family:THSarabunNew,arial,sans-serif; font-size:17px\">&nbsp; &nbsp; </span></p>
