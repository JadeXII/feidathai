<p style=\"text-align:center\"><span style=\"font-size:16px\"><span style=\"font-family:Arial,Helvetica,sans-serif\"><img alt=\"\" src=\"/ckfinder/userfiles/images/560%20x%20292(13).jpg\" style=\"height:292px; width:560px\" /></span></span></p>

<p style=\"text-align:center\">&nbsp;</p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style=\"color:#c0392b\"><strong>หลังสงกรานต์ผิวหน้าโทรม หมองคล้ำ แห้งกร้านจากแสงแดด หมอแนะนำ 5 วิธี ฟื้นฟูผิวด้วยสมุนไพรในสภาพปัญหาที่แตกต่างกัน พร้อมเคล็ดลับดูดีจากภายในสู่ภายนอก</strong></span></span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; นายแพทย์สรรพงศ์&nbsp; ฤทธิรักษา ประธานศูนย์ข้อมูลยาสมุนไพรการแพทย์แผนไทย การแพทย์พื้นบ้านและการแพทย์ทางเลือก กล่าวว่า หลังเทศกาลสงกรานต์ ประชาชนหลายคน โดยเฉพาะสาว ๆ มักเกิดความกังวลใจกับสภาพผิว เพราะช่วงเทศกาลสงกรานต์ผิวหน้าต้องเจอทั้งน้ำ แป้ง แสงแดด และมลภาวะต่าง ๆ ทำให้ผิวหน้าโทรม หมองคล้ำ เกิดจุดด่างดำบนใบหน้า ผิวไหม้จากแสงแดด แห้งกร้าน หากกลับมาทำงานในสภาพแบบนี้ คงจะทำให้ขาดความมั่นใจ ประสิทธิภาพการทำงานคงจะลดลง หมดความสุขในการทำงาน</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style=\"color:#c0392b\"><strong>จึงขอแนะนำ 5 วิธีฟื้นฟูผิวอย่างง่ายด้วยการใช้สมุนไพร ใช้ฟื้นฟูผิวในสภาพปัญหาที่แตกต่างกัน ดังนี้</strong></span></span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><strong>วิธีที่ 1</strong> ใช้วุ้นใสจากใบว่านหางจระเข้บดละเอียด 1 ช้อนโต๊ะ ผสมกับดินสอพองสะตุ (ดินสองพองที่ผ่าน การฆ่าเชื้อแล้ว) 2 ช้อนโต๊ะ น้ำมะนาว 1 ช้อนชา น้ำผึ้ง 1 ช้อนชา ผสมให้เป็นเนื้อเดียว พอกหน้าทิ้งไว้ 15 นาที แล้วล้างออกด้วยน้ำสะอาด ทำ 2 - 3 ครั้งต่อสัปดาห์ จะช่วยให้ผิวนุ่ม ชุ่มชื้น กระจ่างใส จุดด่างดำบนใบหน้าดูจางลง ลดการอักเสบของเซลล์ผิว</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><strong>วิธีที่ 2</strong> ใช้เนื้อมะเขือเทศบดละเอียด 2 ช้อนโต๊ะ ผสมกับน้ำผึ้ง 1 ช้อนโต๊ะ ให้เป็นเนื้อเดียว พอกหน้าทิ้งไว้ 15 นาที แล้วล้างออกด้วยน้ำเย็น ทำ 2 - 3 ครั้งต่อสัปดาห์ ช่วยให้ผิวนุ่ม ชุ่มชื้น ผิวหน้ากระจ่างใส ลดเลือนจุดด่างดำและริ้วรอยบนใบหน้า</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><strong>วิธีที่ 3</strong> ใช้แตงกวา 1 ลูก ปั่นรวมกับน้ำผึ้ง 1 ช้อนโต๊ะ ให้เป็นเนื้อเดียวกัน พอกหน้าทิ้งไว้ 15 นาทีแล้วล้างออกด้วยน้ำสะอาด ทำ 2 - 3 ครั้งต่อสัปดาห์ ช่วยให้ผิวนุ่ม ชุ่มชื้น ลดการอักเสบของเซลล์ผิว</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><strong>วิธีที่ 4</strong> ใช้ผงขมิ้นชันบดละเอียด 1 ช้อนโต๊ะ (บดเองหรือซื้อผงสำเร็จรูป) ผสมกับน้ำมะนาวให้เป็นเนื้อครีมข้น พอกทิ้งไว้ 10 นาที แล้วล้างออกด้วยน้ำอุ่น ทำ 2 &ndash; 3 ครั้งต่อสัปดาห์ จะช่วยให้ผิวกระจ่างใส&nbsp;&nbsp; ลดสิวและความมันบนใบหน้า</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\"><strong>วิธีที่ 5</strong> ใช้น้ำมะนาว 2 ช้อนชา ผสมกับน้ำผึ้ง 1 ช้อนโต๊ะ พอกหน้าทิ้งไว้ 15 นาที แล้วล้างออกด้วยน้ำสะอาด ทำ 2 - 3 ครั้งต่อสัปดาห์ ช่วยผลัดเซลล์ผิว ผิวหน้าดูกระจ่างใส ช่วยลดเลือนจุดด่างดำ&nbsp;&nbsp;&nbsp;&nbsp;&nbsp; &nbsp;</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<span style=\"color:#c0392b\"><strong> นอกจาก 5 วิธีในการฟื้นฟูผิวหน้าด้วยสมุนไพรแล้ว ก็ควรพักผ่อนให้เพียงพอ อย่างน้อยวันละ 6 &ndash; 8 ชั่วโมง ดื่มน้ำอย่างน้อยวันละ 8 แก้ว ออกกำลังกายอย่างสม่ำเสมอ รับประทานอาหารให้ครบ 5 หมู่ และควรหลีกเลี่ยงการสัมผัสแสงแดด เพราะจะเป็นอันตรายต่อผิว</strong></span></span></span></p>

<p>&nbsp;</p>

<p><span style=\"font-size:16px\"><span style=\"font-family:Arial,Helvetica,sans-serif\">ที่มา: กรมการแพทย์แผนไทยและการแพทย์ทางเลือก</span></span></p>
