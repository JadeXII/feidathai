<h2 style=\"text-align:center\">&nbsp;<strong><span style=\"font-family:Tahoma\"><span style=\"font-size:medium\">เพราะยากจนจึงเจ็บปวด &hellip;รายได้น้อยมีผลต่อการเกิดมะเร็ง</span></span></strong></h2>

<h1 style=\"margin-left:0px; margin-right:0px; text-align:center\"><strong><strong><span style=\"font-family:Tahoma\"><span style=\"font-size:medium\"><img alt=\"\" src=\"/UserFiles/Image/cancer01(1).jpg\" style=\"height:209px; width:400px\" /></span></span></strong></strong></h1>

<p style=\"margin-left:0px; margin-right:0px; text-align:left\"><span style=\"color:#336600\"><strong><span style=\"font-size:16px\">ความยากจนเกี่ยวอะไร</span></strong></span></p>

<div>
<p><span style=\"font-size:16px\"><span style=\"color:#000000\">&nbsp; &nbsp; &nbsp;อย่างที่บอกว่าโรคมะเร็งเป็นผลมาจากการเปลี่ยนแปลงของเซลล์ ซึ่งก็น่าจะเกิดขึ้นกับใครก็ได้ ไม่เลือกยากดีมีจน แต่ประเด็นที่น่าสนใจคือ มีข้อมูลที่เชื่อมโยงว่า ฐานะทางการเงินของประชาชนและประเทศเป็นปัจจัยอย่างหนึ่งที่มีผลต่อจำนวนอุบัติการณ์และจำนวนการเสียชีวิตจากโรคมะเร็ง เพราะประชาชนที่มีรายได้น้อยไม่สามารถจ่ายค่าฉีดวัคซีน ค่าตรวจคัดกรอง และค่ารักษาโรคเองได้ หากไม่ได้รับการบริการจากภาครัฐ เช่นกัน ประเทศรายได้น้อยและรายได้ปานกลางก็ไม่สามารถให้สวัสดิการการฉีดวัคซีน การตรวจคัดกรอง และการรักษาแก่ประชาชนได้ดีและทั่วถึงเทียบเท่าประเทศรายได้สูง</span></span></p>

<p><span style=\"font-size:16px\"><span style=\"color:#000000\">&nbsp; &nbsp; &nbsp;ดังนั้นในประเทศรายได้น้อยและรายได้ปานกลาง จึงมีผู้ป่วยมะเร็งที่เกิดจากการติดเชื้อมากกว่าประเทศรายได้สูงถึงสามเท่า อีกทั้งจำนวนผู้เสียชีวิตในประเทศรายได้น้อยและรายได้ปานกลางมีสัดส่วนสูงมาก เมื่อเทียบกับจำนวนผู้เสียชีวิตจากโรคมะเร็งทั้งหมด</span></span></p>

<p><span style=\"font-size:16px\"><span style=\"color:#000000\">ยืนยันด้วยตัวเลขขององค์การอนามัยโลกที่เปิดเผยว่า ประมาณ 70% ของการเสียชีวิตจากโรคมะเร็งเกิดขึ้นในประเทศรายได้น้อยและรายได้ปานกลาง</span></span></p>

<p><span style=\"font-size:16px\"><span style=\"color:#000000\">สัมพันธ์กับข้อมูลที่สำรวจเมื่อปี 2558 พบว่ามีเพียง 35% ของประเทศรายได้น้อยที่ภาครัฐให้บริการตรวจคัดกรองทางพยาธิวิทยา และ 30% เท่านั้นที่มีการให้บริการรักษา</span></span></p>

<p><span style=\"font-size:16px\"><span style=\"color:#000000\">&nbsp; &nbsp; &nbsp;ผู้ป่วยมะเร็ง ขณะที่มากกว่า 90% ของกลุ่มประเทศรายได้สูง ภาครัฐมีสวัสดิการให้บริการรักษาผู้ป่วยมะเร็ง ทั้งยังมีข้อมูลอีกว่า โรคมะเร็งที่เกิดจากการติดเชื้อ อย่าง โรคมะเร็งตับ ซึ่งเกิดจากการติดเชื้อไวรัสตับอักเสบ โรคมะเร็งปากมดลูกซึ่งเกิดจากการติดเชื้อไวรัส HPV เพิ่มขึ้นเป็น 25% ของจำนวนผู้ป่วยมะเร็งในประเทศรายได้น้อยและรายได้ปานกลาง</span></span></p>

<p style=\"text-align:center\"><img alt=\"\" src=\"/UserFiles/Image/antiacoxident-01.jpg\" style=\"height:209px; width:400px\" /></p>
</div>

<p><span style=\"color:#663333\"><span style=\"font-size:16px\"><strong>มะเร็งคืออะไร หลีกเลี่ยงได้ไหม</strong></span></span></p>

<p><span style=\"font-size:16px\">&nbsp; &nbsp; &nbsp;มะเร็ง คือ กลุ่มของโรคที่เกิดเนื่องจากเซลล์ในร่างกายมีความผิดปกติที่ดีเอ็นเอหรือสารพันธุกรรม ส่งผลให้เซลล์เจริญเติบโตและแบ่งตัวเพิ่มจำนวนเซลล์อย่างรวดเร็วและมากกว่าปกติ ดังนั้นจึงอาจทำให้เกิดก้อนเนื้อผิดปกติ และเซลล์ในก้อนเนื้อนั้นจะตายในที่สุด</span></p>

<p><span style=\"font-size:16px\">การเปลี่ยนแปลงจากเซลล์ปกติไปเป็นเซลล์มะเร็ง เป็นผลมาจากการทำปฏิกิริยาระหว่างปัจจัยทางพันธุกรรมของบุคคลบวกกับปัจจัยภายนอก 3 ประเภท ได้แก่&nbsp; </span></p>

<ol>
	<li>
	<p><span style=\"font-size:16px\">สารก่อมะเร็งทางกายภาพ เช่น รังสีอัลตราไวโอเลต และรังสีไอออนิก </span></p>
	</li>
	<li>
	<p><span style=\"font-size:16px\">สารก่อมะเร็งทางเคมี เช่น แร่ใยหิน, องค์ประกอบของควันบุหรี่, แอฟลาทอกซิน และสารหนู </span></p>
	</li>
	<li>
	<p><span style=\"font-size:16px\">สารก่อมะเร็งทางชีวภาพ เช่น การติดเชื้อจากไวรัส เชื้อแบคทีเรีย หรือปรสิตบางชนิด</span></p>
	</li>
</ol>

<p><span style=\"font-size:16px\">&nbsp; &nbsp; &nbsp;นอกจากนั้น อายุเป็นอีกหนึ่งปัจจัยสำคัญในการเกิดโรคมะเร็ง ยิ่งอายุมากยิ่งมีความเสี่ยงมาก เนื่องจากการสะสมปัจจัยเสี่ยงต่าง ๆ เป็นเวลานาน บวกกับกลไกการซ่อมแซมเซลล์มีประสิทธิภาพน้อยลงเมื่ออายุมากขึ้น</span></p>

<p><span style=\"font-size:16px\">ประมาณ 30-50% ของมะเร็งสามารถป้องกันได้โดยหลีกเลี่ยงปัจจัยเสี่ยง และป้องกันตามแนวทางที่ทางการแพทย์แนะนำ อย่างเช่น การฉีดวัคซีนป้องกันเชื้อโรคที่เป็นสาเหตุของมะเร็งบางชนิด</span></p>

<p><span style=\"color:#000066\"><span style=\"font-size:16px\"><strong>พิษภัย-ผลกระทบ</strong></span></span></p>

<p><span style=\"font-size:16px\">&nbsp; &nbsp; &nbsp;โรคมะเร็งเป็นสาเหตุสำคัญของการเจ็บป่วยและการเสียชีวิตทั่วโลก และมีผลกระทบทางเศรษฐกิจอย่างมหาศาลองค์การอนามัยโลกรายงานว่ามะเร็งเป็นสาเหตุการเสียชีวิตอันดับ 2 ของการเสียชีวิตทั่วโลก เมื่อปี พ.ศ. 2558 มีผู้เสียชีวิตจากโรคมะเร็ง 8.8 ล้านคน คิดเป็นเกือบ 1 ใน 6 ของจำนวนผู้เสียชีวิตทั่วโลก</span></p>

<p><span style=\"font-size:16px\">ชนิดของโรคมะเร็งที่เป็นสาเหตุการเสียชีวิต 5 อันดับแรก ได้แก่ 1.มะเร็งปอด จำนวน 1.69 ล้านคน 2.มะเร็งตับ 7.88 แสนคน 3.มะเร็งลำไส้ใหญ่และทวารหนัก 7.74 แสนคน 4.มะเร็งกระเพาะอาหาร 7.54 แสนคน 5.มะเร็งเต้านม 5.71 แสนคน</span></p>

<p><strong><span style=\"font-size:16px\">ที่มา: ประชาชาติธุรกิจ</span></strong></p>
