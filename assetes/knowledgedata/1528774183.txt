<p style=\"text-align:center\"><span style=\"font-size:20px\"><strong><span style=\"color:red\">การฝังแร่และใส่แร่รักษาโรคมะเร็ง</span></strong></span></p>

<div style=\"text-align:center\"><img alt=\"\" src=\"/ckfinder/userfiles/images/560%20x%20292(2).jpg\" style=\"height:292px; width:560px\" /></div>

<p style=\"margin-left:0cm; margin-right:0cm; text-align:start\"><br />
<span style=\"font-size:16px\"><span style=\"color:#000000\">&nbsp; &nbsp; &nbsp;ในปัจจุบันการฝังแร่และใส่แร่ถือว่าเป็นทางเลือกหนึ่งในการรักษาโรคมะเร็ง การฝังแร่และใส่แร่รักษาโรคมะเร็งเป็นอย่างไรนั้น จะได้ทราบรายละเอียดเกี่ยวกับเรื่องนี้กัน</span></span></p>

<p style=\"margin-left:0cm; margin-right:0cm; text-align:start\"><span style=\"font-size:16px\"><span style=\"color:#000000\">&nbsp;</span></span><span style=\"font-size:16px\"><span style=\"color:#000000\">&nbsp;&nbsp;&nbsp;&nbsp;&nbsp;<strong>การฝังแร่และใส่แร่</strong>ถือเป็นการรักษาโรคมะเร็งประเภทหนึ่งของรังสีรักษา ที่เรียกว่า&nbsp;<strong>การรักษาด้วยรังสีระยะใกล้</strong>&nbsp;&nbsp;โดยเป็นการใส่ต้นกำเนิดของรังสีเข้าไปภายในก้อนมะเร็งโดยตรง หรือใกล้หรือแนบชิดกับก้อนมะเร็ง ทำให้การให้ปริมาณรังสีรักษาได้อย่างตรงจุดกับก้อนมะเร็ง และลดปริมาณรังสีต่ออวัยวะข้างเคียง ทำให้ลดความเสียหายของเนื้อเยื่อปกติบริเวณรอบ ๆ ก้อนมะเร็งได้&nbsp;&nbsp;โดยในปัจจุบันที่ใช้กันมากคือ การใส่แร่ในมะเร็งปากมดลูก โอกาสหายสูงขึ้น และอาการแทรกซ้อนก็จะน้อย ในปัจจุบันเม็ดแร่ที่ใช้กันมาก คือ แร่&nbsp;Iridium 192 , Iodine 125&nbsp;โดยมีลักษณะเป็นแท่งขนาดเล็กมาก คล้ายเมล็ดข้าวสาร</span></span><br />
&nbsp;</p>

<p style=\"margin-left:0cm; margin-right:0cm; text-align:start\"><span style=\"font-size:16px\"><span style=\"color:#000000\"><strong>การฝังแร่และใส่แร่มี&nbsp;</strong><strong>2&nbsp;แบบ</strong>&nbsp;คือ แบบถาวร และแบบชั่วคราว</span></span></p>

<p style=\"margin-left:0cm; margin-right:0cm; text-align:start\"><span style=\"font-size:16px\"><span style=\"color:#000000\">&nbsp; &nbsp; &nbsp;&nbsp;<strong>-&nbsp;แบบถาวร</strong>&nbsp;เป็นการฝังแร่ภายในก้อนมะเร็งแบบถาวร และให้อัตราปริมาณรังสีขนาดต่ำ ซึ่งจะ&nbsp;&nbsp;&nbsp;&nbsp;ค่อย ๆ ปล่อยรังสีออกมาอย่างช้า ๆ และค่อย ๆ เสื่อมสลายลงตามเวลาครึ่งชีวิต ตัวอย่างเช่น หากแร่มีค่าครึ่งชีวิตเท่ากับ&nbsp;60&nbsp;วัน หมายความว่า ทุก ๆ&nbsp;60&nbsp;วัน ความแรงของรังสีจะลดลงครึ่งหนึ่งจากจุดเริ่มต้น และลดลงเรื่อย ๆ จนสลายตัวไป และส่วนใหญ่ใช้รักษามะเร็งต่อมลูกหมาก เม็ดแร่ที่ใช้ในปัจจุบัน คือ&nbsp;Iodine 125</span></span></p>

<p style=\"margin-left:0cm; margin-right:0cm; text-align:start\"><span style=\"font-size:16px\"><span style=\"color:#000000\">&nbsp; &nbsp; &nbsp;&nbsp;<strong>-&nbsp;แบบชั่วคราว</strong>&nbsp;เป็นการใส่แร่เข้าไปในอวัยวะที่เป็นมะเร็งโดยตรง หรือใกล้เคียงกับอวัยวะนั้น เพื่อให้ตัวแร่ปล่อยรังสีออกมาตามระยะเวลาที่กำหนดแล้วถูกดึงออกมาผ่านอุปกรณ์ด้วยคอมพิวเตอร์ โดยจะให้อัตราปริมาณรังสีขนาดสูงต่อครั้ง ทำให้ไม่ต้องใส่ค้างไว้ในตัวผู้ป่วย มักใช้รักษามะเร็งปากมดลูก มะเร็งศีรษะ และลำคอ และมะเร็งต่อมลูกหมาก เม็ดแร่ที่ใช้ในปัจจุบัน คือ&nbsp;Iridium 192&nbsp;และ&nbsp;Cobalt 60&nbsp;โดยแพทย์จะพิจารณาการรักษาในแต่ละรายขึ้นอยู่กับระยะโรคของผู้ป่วย</span></span><span style=\"font-size:16px\"><span style=\"color:#000000\">&nbsp;</span></span></p>

<p style=\"margin-left:0cm; margin-right:0cm; text-align:start\"><span style=\"font-size:16px\"><span style=\"color:#000000\"><strong>ข้อดี</strong>ของการฝังแร่และใส่แร่ คือ เป็นการรักษาได้ตรงจุด มีผลข้างเคียงน้อย ลดความเสียหายของเนื้อเยื่อข้างเคียง ไม่ต้องผ่าตัดใหญ่ ระยะเวลารักษาสั้น ฟื้นตัวได้เร็ว</span></span></p>

<p style=\"margin-left:0cm; margin-right:0cm; text-align:start\"><span style=\"font-size:16px\"><span style=\"color:#000000\">&nbsp; &nbsp; &nbsp;ส่วน<strong>ข้อจำกัด</strong>ของการฝังแร่และใส่แร่ คือ ไม่สามารถใช้รักษาได้กับทุกอวัยวะ และทุกระยะโรค อยู่ที่แพทย์รังสีรักษาจะเป็นผู้พิจารณา</span></span></p>

<p style=\"margin-left:0cm; margin-right:0cm; text-align:start\"><span style=\"font-size:16px\"><span style=\"color:#000000\">&nbsp; &nbsp; &nbsp;ใน<strong>กรณีที่ผู้ป่วยทำการรักษาด้วยการฝังแร่มาจากต่างประเทศ</strong>&nbsp;<strong>เมื่อเดินทางกลับควรแจ้งเจ้าหน้าที่ทางการแพทย์ทุกครั้ง</strong>&nbsp;เนื่องจากการรักษาด้วยการฝังแร่ถาวร ในช่วงหนึ่งถึงสองสัปดาห์แรก รังสีในผู้ป่วยยังคงมีอยู่ หากไม่ป้องกันตัวเอง&nbsp;<strong>เมื่อขึ้นเครื่องบินกลับบ้านทันทีหลังการรักษาจากต่างประเทศ คนรอบข้างที่นั่งมาด้วยอาจได้รับผลกระทบด้านสุขภาพ โดยเฉพาะอย่างยิ่งไม่ควรอยู่ใกล้กับเด็กและสตรีที่กำลังตั้งครรภ์ในขณะที่รังสียังสูงอยู่ เพราะจะทำให้เป็นอันตรายได้เช่นกัน&nbsp;</strong>ดังนั้น<strong>ควรใส่อุปกรณ์ป้องกันไม่ให้รังสีกระทบต่อผู้อื่น</strong>&nbsp;เช่น เสื้อกั๊กตะกั่ว หมวกที่มีส่วนผสมของตะกั่ว เป็นต้น หากเข้ามารับบริการทางการแพทย์ ควรแจ้งกับทางเจ้าหน้าที่ของโรงพยาบาลทุกครั้ง</span></span></p>

<p style=\"margin-left:0cm; margin-right:0cm; text-align:start\"><span style=\"font-size:16px\"><span style=\"color:#000000\">ขอบคุณข้อมูลจาก <a href=\"http://www.si.mahidol.ac.th/sidoctor/e-pl/articledetail.asp?id=1324\">คณะแพทย์ศาสตร์ศิริราชพยาบาล</a></span></span></p>
