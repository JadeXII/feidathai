<p style=\"text-align:center\"><img alt=\"\" src=\"/ckfinder/userfiles/images/%E0%B8%95%E0%B8%A3%E0%B8%A7%E0%B8%88%E0%B9%80%E0%B8%A5%E0%B8%B7%E0%B8%AD%E0%B8%94%E0%B9%81%E0%B8%9A%E0%B8%9A%E0%B9%83%E0%B8%AB%E0%B8%A1%E0%B9%88%E0%B8%84%E0%B9%89%E0%B8%99%E0%B8%AB%E0%B8%B2%E0%B8%A1%E0%B8%B0%E0%B9%80%E0%B8%A3%E0%B9%87%E0%B8%87%E0%B8%A3%E0%B8%B1%E0%B8%87%E0%B9%84%E0%B8%82%E0%B9%88%E0%B8%97%E0%B8%B5%E0%B9%88%E0%B8%8B%E0%B9%88%E0%B8%AD%E0%B8%99%E0%B8%95%E0%B8%B1%E0%B8%A7.jpg\" style=\"height:292px; width:560px\" /></p>

<p style=\"text-align:center\">&nbsp;</p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; โดยปกติแล้วสตรีทุกคนควรเข้ารับการตรวจภายในกับสูตินรีแพทย์เป็นประจำ เพื่อตรวจหาความผิดปกติโดยเฉพาะโรคมะเร็ง ซึ่งมะเร็งในรังไข่นับเป็นโรคที่ยากลำบากต่อการตรวจหาและคัดกรองได้ในช่วงที่ยังไม่แสดงอาการออกมา แต่ถ้าล่วงรู้ถึงโรคดังกล่าวเสียแต่เนิ่นๆ ก็จะทำให้เข้าสู่กระบวนการรักษาได้เร็วขึ้น</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; ล่าสุด ทีมวิจัยจากมหาวิทยาลัยจอห์น ฮอปกินส์ ในสหรัฐอเมริกา เปิดประตูความหวังในการตรวจหามะเร็งรังไข่ที่ก่อนหน้านี้คิดว่าพบไม่ได้ง่ายๆ แต่การพัฒนาวิธีตรวจเลือดแบบใหม่กำลังจะช่วยให้เรื่องดังกล่าวง่ายขึ้น ซึ่งทีมวิจัยอธิบายว่า เมื่อเนื้องอกหรือมะเร็งปรากฏในร่างกาย พวกมันจะปล่อยสารที่บ่งชี้เกี่ยวกับโรคไหลเวียนอยู่ในเลือด จึงต้องใช้เทคนิคการหาโมเลกุลแต่ละโมเลกุลของโปรตีนที่ซ่อนอยู่ในตัวอย่างเลือด และสร้างวิธีการใหม่ที่ไวต่อการระบุถึงชนิดมะเร็ง</span></span></p>

<p><span style=\"font-size:16px\"><span style=\"font-family:Arial,Helvetica,sans-serif\">&nbsp;&nbsp;&nbsp;&nbsp; ในบรรดาสารที่ตรวจพบก็จะมีโปรตีนกลายพันธุ์ที่ชื่อ p53 ซึ่งเชื่อมโยงกับเนื้องอกที่ไม่เคยพบมาก่อนในเลือด ส่วนอีกหลักฐานหนึ่งก็คือโปรตีนที่อยู่ในเยื่อหุ้มเซลล์ที่เรียกว่า PD-L1 ซึ่งอยู่บนพื้นผิวของเซลล์มะเร็งบางชนิด และได้รับการพิสูจน์แล้วว่าเป็นเป้าหมายที่มีประสิทธิภาพต่อการรักษาโรคมะเร็ง เพราะหากสามารถระบุเกี่ยวกับ PD-L1 ได้ในช่วงแรกๆ ก็จะช่วยเร่งการรักษาได้รวดเร็ว.</span></span></p>

<p>&nbsp;</p>

<p><span style=\"font-size:16px\"><span style=\"font-family:Arial,Helvetica,sans-serif\">ที่มา ไทยรัฐ</span></span></p>
