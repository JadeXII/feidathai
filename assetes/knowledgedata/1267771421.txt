<p><strong><span style=\"font-size:small\"><span style=\"color:#0099cc; font-size:large\">รังสีรักษา<br />
(Radio Therapy)</span> </span></strong></p>

<p><br />
<span style=\"font-size:small\">&nbsp;&nbsp;&nbsp;&nbsp;<span style=\"font-size:16px\"> รังสีรักษา (หรือบางครั้งเรียกว่า radio therapy, x-ray therapy, irradiation) เป็นการรักษาโรค (ซึ่งส่วนใหญ่คือโรคมะเร็ง) โดยการใช้รังสี ซึ่งอาจจะอยู่ในรูปของคลื่นที่มีพลังงานสูงและมีความสามารถในการทะลุผ่านสิ่งต่างๆ ได้ดี เช่น เอกซเรย์ หรือ แกมม่าเรย์ หรืออยู่ในรูปของกระแสของอนุภาค เช่น อิเลคตรอน </span></span></p>

<p><span style=\"font-size:small\"><img alt=\"รังสีรักษา Radio Therapy\" class=\"img-responsive\" src=\"http://www.siamca.com/images/radiotherapy-2.jpg\" style=\"height:300px; width:283px\" /></span></p>

<p><br />
<span style=\"font-size:16px\"><strong><span style=\"color:#0099cc\">รังสีรักษาทำงานได้อย่างไร ?</span></strong><span style=\"color:#0099cc\"> </span><br />
<br />
&nbsp;&nbsp;&nbsp;&nbsp; รังสีในปริมาณที่สูงเพียงพอสามารถทำให้เซลล์ตาย หรือทำให้เซลล์หยุดการเจริญเติบโตและหยุดการแบ่งตัวได้ เซลล์มะเร็ง คือ เซลล์ซึ่งเจริญเติบโตและแบ่งตัวเร็วกว่าเซลล์ปกติ จึงทำให้สามารถใช้รังสีในการรักษาโรคมะเร็งได้ อย่างไรก็ตามเซลล์ปกติย่อมได้รับผลกระทบบ้าง แต่เนื่องจากเซลล์ปกติส่วนใหญ่มีความสามารถในการฟื้นตัวได้ดี จึงได้ผลกระทบจากรังสีไม่มากเท่ากับเซลล์มะเร็ง เพื่อที่จะปกป้องเซลล์ปกติ แพทย์จะใช้ความระมัดระวังในการกำหนดขอบเขตและปริมาณรังสีทั้งหมด ซึ่งการรักษานี้จะถูกแบ่งให้เป็นครั้งๆ (Fraction) จนครบในช่วงเวลาที่เหมาะสม ในระหว่างการรักษาเซลล์ปกติจะได้รับการกำบังรังสีให้มากที่สุดเท่าที่จะทำได้ </span></p>

<p><br />
<span style=\"font-size:16px\"><strong><span style=\"color:#0099cc\">รังสีรักษามีวัตถุประสงค์และประโยชน์อย่างไร ?</span></strong><span style=\"color:#0099cc\"> </span><br />
<br />
&nbsp;&nbsp;&nbsp;&nbsp; <strong>เป้าหมายของรังสีรักษา คือ</strong> การทำลายเซลล์มะเร็งโดยมีความเสี่ยงกับเซลล์ปกติน้อยที่สุด รังสีรักษาสามารถใช้ในการรักษามะเร็งหลายชนิดในตำแหน่งต่างๆ ของร่างกาย มากกว่าครึ่งหนึ่งของผู้ป่วยมะเร็งได้รับการรักษาด้วยรังสี&nbsp;พบว่าผู้ป่วยมะเร็งจำนวนมากมีโอกาสหายขาดจากโรคได้ด้วยการรักษาโดยใช้รังสีเพียงอย่างเดียว หรือร่วมกับการรักษาอื่นๆ<br />
<br />
&nbsp;&nbsp;&nbsp;&nbsp; ลักษณะของการรักษาด้วยรังสีเป็นการรักษาเฉพาะที่เช่นเดียวกับการผ่าตัด <strong>ซึ่งรังสีจะมีผลกับเซลล์มะเร็งเฉพาะในบริเวณที่รับการรักษาเท่านั้น</strong> ในบางโอกาสแพทย์สามารถใช้รังสีเป็นการรักษาเพิ่มเติมภายหลังการรักษาด้วยเคมีบำบัด (Chemotherapy) หรือชีวบำบัด (Biological therapy) ซึ่งเป็นการรักษาที่สามารถครอบคลุมเกือบทุกส่วนของร่างกาย (Systemic treatment) ทั้งนี้เพื่อเพิ่มผลการรักษา หรืออาจจะได้ยินแพทย์ใช้คำว่าการรักษาเสริม (Adjuvant treatment) ซึ่งหมายถึงการรักษาเพิ่มเติมภายหลังจากได้รับการรักษาหลัก (Primary treatment)<br />
<br />
&nbsp;&nbsp;&nbsp;&nbsp; <strong>รังสีรักษามักถูกใช้ร่วมกับการผ่าตัด</strong>ในการรักษาโรคมะเร็ง ซึ่งแพทย์อาจเลือกใช้ก่อนผ่าตัดเพื่อลดขนาดของก้อน ทำให้การผ่าตัดง่ายขึ้นและไม่ต้องต้องผ่าตัดมากจนเกินไป หรือใช้ภายหลังการผ่าตัดเพื่อหยุดการเจริญเติบโตของเซลล์มะเร็งที่หลงเหลืออยู่ หรือยังใช้รังสีในระหว่างผ่าตัดได้อีกด้วย (Intraoperative radiation)<br />
<br />
&nbsp;&nbsp;&nbsp;&nbsp;<strong> ในบางกรณีแพทย์ใช้รังสีรักษาร่วมกับเคมีบำบัด</strong> ซึ่งใช้รังสีก่อน ระหว่าง หรือภายหลังเคมีบำบัดก็ได้ ขึ้นกับชนิด ตำแหน่งและระยะของโรค วัตถุประสงค์ของการใช้รังสีก่อนหรือระหว่างการให้เคมีบำบัด เพื่อลดขนาดก้อนและเพิ่มประสิทธิภาพของเคมีบำบัด ส่วนการใช้รังสีรักษาภายหลังเคมีบำบัดก็เพื่อกำจัดเซลล์มะเร็งที่เหลืออยู่ ในผู้ป่วยที่ไม่สามารถรักษาให้หายขาดได้ รังสีรักษาสามารถใช้ในการลดขนาดและลดการกดทับของก้อนมะเร็ง เพื่อลดอาการที่เกิดจากก้อนมะเร็งดังกล่าว เรียกว่าการรักษาเพื่อบรรเทาอาการ (Palliative care) ทั้งนี้เพื่อเพิ่มคุณภาพชีวิตของผู้ป่วย </span></p>

<p><br />
<span style=\"font-size:16px\"><span style=\"color:#0099cc\"><strong>รังสีรักษามีความเสี่ยงอย่างไร ?</strong></span></span></p>

<p><br />
<span style=\"font-size:16px\">&nbsp;&nbsp;&nbsp;&nbsp; ผลข้างเคียงโดยตรงของรังสีรักษาเกิดขึ้นเฉพาะในบริเวณที่ได้รับรังสีเท่านั้น แบ่งชนิดตามช่วงเวลาของการเกิดได้ 2 ชนิด คือ ผลข้างเคียงเฉียบพลัน (Acute side effect) และผลข้างเคียงเรื้อรัง (Chronic side effect or Late side effect)<br />
&nbsp;&nbsp;&nbsp;&nbsp; ผลข้างเคียงเฉียบพลันเป็นผลข้างเคียงที่เกิดขึ้นในช่วงเวลาระหว่างรับการรักษา จะมีลักษณะของการอักเสบ บวม หรือลอกตัวของเซลล์ อาการจะขึ้นกับอวัยวะที่ได้รับรังสี ส่วนใหญ่อาการจะกลับคืนเป็นปกติภายหลังจบการรักษา<br />
<br />
&nbsp;&nbsp;&nbsp;&nbsp; ผลข้างเคียงเรื้อรังเป็นผลข้างเคียงที่เกิดขึ้นภายหลังจากได้รับรังสีไปแล้วเป็นเวลานาน (ส่วนใหญ่มากกว่า 6 เดือนขึ้นไป) เกิดจากการเสื่อมของอวัยวะที่ได้รับรังสี อาการจะเป็นในลักษณะของการทำงานผิดปกติ ขาดการยืดหยุ่น แข็งตึงมีพังผืดยึดเกาะ การฝ่อ ปริแยกง่าย อักเสบเรื้อรัง จนถึงเซลล์ตายได้<br />
&nbsp;&nbsp;&nbsp;&nbsp;<br />
&nbsp;&nbsp;&nbsp;&nbsp; อย่างไรก็ตาม ปริมาณและขอบเขตของบริเวณที่ได้รับรังสี ได้รับการพิจารณาจากแพทย์แล้วว่าอยู่ในเกณฑ์มาตรฐานที่มีความเสี่ยงไม่สูง และต้องคำนึงอยู่เสมอว่าถ้าโรคมะเร็งลุกลามมากขึ้น ก็จะเกิดการทำลายเซลล์ปกติที่อยู่ข้างเคียงเช่นกัน</span></p>

<p><br />
<span style=\"font-size:16px\"><span style=\"color:#0099cc\"><strong>ผู้ป่วยได้รับรังสีรักษาอย่างไร ?</strong></span><strong><span style=\"color:#0099cc\"> </span></strong><br />
<br />
&nbsp;&nbsp;&nbsp;&nbsp; ผู้ป่วยรับรังสีรักษาได้ 2 ทาง คือ จากภายนอก (External radiation therapy) หรือจากภายใน (Internal radiation therapy) บางคนอาจได้รับทั้ง 2 วิธีร่วมกัน รังสีรักษาส่วนใหญ่ที่ใช้กับผู้ป่วยมักจะเป็นชนิดภายนอก บางครั้งเรียกว่าการฉายรังสี หรือการฉายแสง เครื่องฉายรังสีจะให้รังสีพลังงานสูงไปยังบริเวณที่มีเซลล์มะเร็ง ซึ่งรวมถึงเนื้อเยื่อปกติที่อยู่โดยรอบด้วยตามที่แพทย์เห็นว่าเหมาะสม เครื่องฉายรังสีแต่ละชนิด มีความแตกต่างกันบ้าง บางชนิดดีสำหรับมะเร็งที่อยู่ตื้นใกล้กับผิวหนัง หรือบางชนิดอาจเหมาะสำหรับมะเร็งที่อยู่ลึกภายในร่างกาย ที่ใช้มากที่สุด คือ เครื่องเร่งอนุภาค (Linear accelerator) หรือบางเครื่องอาจใช้สารกัมมันตภาพรังสี เช่น Cobalt-60 เพื่อเป็นแหล่งพลังงานรังสี </span></p>

<p><span style=\"font-size:16px\"><strong><span style=\"color:#0099cc\">สรุปข้อเท็จจริงเกี่ยวกับรังสีรักษา</span></strong><br />
<br />
&bull; รังสีรักษาสามารถนำมาใช้รักษาโรคมะเร็งได้<br />
&bull; รังสีรักษาไม่ก่อให้เกิดความเจ็บปวด<br />
&bull; การฉายรังสีไม่ทำให้ผู้รับรังสีนำพารังสีไปยังผู้อื่นได้<br />
&bull; การฉายรังสีส่วนใหญ่จะนัดให้ผู้ป่วยมารับการรักษาทุกวันติดต่อกัน 5 วัน และพัก 2 วัน (5 วันต่อสัปดาห์)<br />
&bull; การมารับการฉายรังสีในแต่ละครั้ง ขั้นตอนทั้งหมดใช้เวลาประมาณ 30 นาที แต่การรับรังสีจริงเมื่อผู้ป่วยอยู่ในห้องฉายรังสีตามลำพัง จะใช้เวลาเพียงเล็กน้อย ประมาณ 2-10 นาที<br />
&bull; การพักผ่อนอย่างเพียงพอและการรับประทานอาหารให้ถูกสุขลักษณะ มีความสำคัญมากในระหว่างรับการฉายรังสี<br />
&bull; ผลข้างเคียงของการรักษาด้วยรังสีส่วนใหญ่จะเป็นชั่วคราว ขึ้นกับอวัยวะของร่างกายที่ได้รับรังสี </span></p>

<p>&nbsp;</p>

<p><span style=\"font-size:16px\"><strong>* ขอข้อมูลการรักษาและการดูแลผู้ป่วยมะเร็งโดยละเอียด <span style=\"color:#ff9900\">ฟรี!&nbsp;</span><br />
&nbsp;&nbsp; </strong><a href=\"?name=contact\"><span style=\"color:#0099cc\"><strong>คลิกที่นี่</strong></span></a><strong> หรือ </strong><span style=\"color:#0099cc\"><strong>โทร.02-264-2217-9</strong></span></span></p>
